越南，古稱安南，或曰交趾。
介在粵東西及滇南之間，粵東滇南由海道入，而粵西由陸道入，蓋據東洋半島之東，北鄰中國，西接埃牢、高蠻，東臨大海。
古書漢文、喃字；而今國語字，則體拉丁字也。
古南交地，秦定百越，分為象郡，由是內屬中國千年。
漢初，南越王趙佗據之立國。
武帝平南越，置交趾、九真、日南三郡。
建安中改交州，置刺史。
漢末，中原大亂，孫吳收交、越之地，晉、宋、齊、梁、陳以降，迄至隋末，一仍故制。
唐改安南都護府，安南之名始焉。
唐末為土豪曲承美所據，尋為漢南劉隱所並，未幾，眾推丁璉為州帥。
宋乾德初內附，尋黎桓篡丁氏，李公蘊又篡黎氏，陳日煚又篡李氏。
北宋以遠譯，置諸不問，皆封為交趾郡王，遂更立為國。
元興討之，既歸附，封安南國王。
至丁部領反，建丁朝，方始立國。
歷黎李而及陳朝，三敗蒙古，得保國祚。
明，洪武初，遣使朝貢，仍舊封號，賜金印。
權臣黎季犛弒其主而立其子。
明太祖立皇明祖訓曰安南為不征之國，然成祖嘗亡其國，軍其地，後民病明吏，起義不斷，終復國，後黎朝立。
併占婆，威震半島，而內亂頻仍，莫黎相爭。
永樂初，發兵進討，俘黎氏父子，郡縣其地，設府十七，州四十七，縣一百五十七。
嗣反叛不常，宣德中，陳氏後陳表懇嗣王安南，因棄其地，宥而封之。
尋死，黎氏遂有其地。
嘉靖中，莫登庸篡之，乞降於朝，乃降為安南都統使司，以登庸為使。
萬曆間，黎氏復立，莫氏竄居高平，詔以黎維譚為都統使，莫敬用為高平令，世守朝貢，毋相侵害。
迨莫氏中微，黎氏復興，復又阮鄭互鬥，民不聊生。
清初，西山三兄弟乘釁為逆，滅阮鄭，一全國。
清末，阮仗法人，破西山，復興其邦，然終為法所併，國祚八十又餘載。
迨二戰，日軍據越，挾其王而制其國，朝野日苦。
四五年，八月，越盟起事於河內。
同月卅日，保大帝退位，奉國璽予越盟。
九月二日，胡志明登三殿廣場，宣行獨立。
次年，舉為總理，兼號主席為元首。
拜武元甲為將，更與法戰，又使援於中共。
五一年，法蘭西遣師伐之，軍至南圻，立越南國，迎保大帝為總揆。
同年，志明改共產黨為勞動黨，任書記兼主席。
收田賦，抑民產，豪賈有異議輒殺之，民多南逃。
五四年，法大敗於奠邊府，兩朝講和於日內瓦，南北分治。
其北者曰越南民主共和國，都河內，越共治之，亦今越南之前身，據越土之北，故通稱北越。
其南者猶曰越南國，都柴棍，行君主立憲，南越君保大號「越南國長」，為阮氏大南末主，吳廷琰拜相焉。
明年，廷琰行偽公投，篡政自專，改制共和，是為越南共和國，吳出為首任總統，遜帝保大遂亡法國，而其國據越土之南，故通稱南越。
五九年，南征，散兵出山道，游擊南軍，稱民族解放陣線。
六九年，北越主席志明既薨，范文同為總理，孫德勝為元首，黎筍為勞動黨書記，三人執政，其黨不行主席。
蘇、中皆以兵械相資，乃與美為敵，分庭抗禮。
七二年，美勢靡於蘇，衆議沸然，遊行反戰，而其軍南越者，退還本土，時北越始擬南下之圖。
七五年四月三十日，越共陷西貢，南越前總統阮文紹出亡台灣，末主楊文明坐宮而降，國亡。
同年，立越南社會主義共和國。
至是，南北兼一，國勢大進，將以服四方，南伐高棉，北略中國。
七九年，中共敗越軍於河內。
後，其國行互市之策，傚中國之政，專務民生，戢斂兵戈，惟數撓南中國海域，將以為所擅。
今，阮春福禠職，蘇林踐位，新政始臨焉。
地分三圻，西、北、南各一。
中央直屬城庯五，曰河內城庯、胡志明城庯、沱㶞城庯、海防城庯、芹苴城庯、化城庯。
西北部則奠邊省、萊州省、山羅省、和平省、老街省、安沛省。
東北部則北江省、北𣴓省、高平省、河楊省、諒山省、富壽省、廣寧省、太原省、宣光省。
紅河垌平則北寧省、河南省、海陽省、興安省、南定省、寧平省、太平省、永福省。
北中部則清化省、乂安省、河靜省、廣平省、廣治省。
南中部則廣南省、廣義省、平定省、富安省、慶和省、寧順省、平順省。
西原則得勒省、得農省、嘉萊省、崑嵩省、林同省。
東南部則同狔省、平陽省、平福省、婆地-淎艚省、西寧省。
九龍江垌平則安江省、墥塔省、隆安省、前江省、永隆省、𤅶椥省、茶榮省、朔庄省、後江省、北遼省、哥毛省、堅江省
