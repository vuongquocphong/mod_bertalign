大南正編列傳初集卷之三十
僞西列傳
阮文岳阮文惠
阮光纘
阮文岳歸仁今平定符籬縣今符吉人其先乂安興元人
四世祖黎盛德閒爲我軍所俘處之
歸寧今懷仁西山一邑西山有一二兩邑今安溪久安二村
父福移于堅城邑今富樂村屬綏建髹生三男長
岳次呂次惠岳以販芙爲業嘗商於蠻
途經安陽山得一劍自謂神物挾以誑眾人
多信之又當從敎獻缺姓遊獻外右張文幸門客也幸爲張福巒所殺
獻亡命八歸仁寓安泰邑設文武教場岳兄弟從學焉獻奇其才
後岳爲雲屯巡卞吏消負稅錢督徵騰
拘追甚急遂八山爲盜
獻私謂岳曰讖語云西起義北收功汝西山人其勉之
岳以爲然暗自喜辛卯
睿宗皇帝繼統之六年黎景興三十二年清乾隆三十六年岳遂于西山上道設立屯寨
上道即蠻中下道即堅城邑招納亡命
一辰獷悍無賴者多歸之辰國傅張福巒內擅廢立專擁朝權
眾情憤怨歲値荒歉
賊初起掠富周貧僞行小惠以買人心
有玄溪者家素豐出貲相助順義阮樁土豪也爲之慫慂
徒黨益眾散掠鄕邑所至喊呼相應
勢日橫地方不能制岳等相
與謀曰今姦臣張福巒貨賂公行濁亂朝政
我舉兵除之太保世子吴之子皇孫暘爲人仁厚聰明
我當迎立以安王室約旣定
傳播遠近人皆信之後凡官兵進討皆曰此
國傅之兵也賊兵所至皆曰此皇孫之兵也
故有兵朝兵國傅兵惡兵皇孫之語惡卽喊也
癸巳秋岳自西山上率其眾下次堅
城自稱爲第一寨主管符籬蓬山二
縣阮樁爲第二寨主管綏遠縣椿後爲岳所殺玄
溪爲第三寨主管軍餉密約占城女主名氏
火立寨石城後爲宋福洽軍所殺以爲犄援又招致安象
源屬綏遠仍輝四靈二人名後爲岳所殺使與阮樁率一支
兵下歸仁府莅乘夜攻掠眾皆驚散
巡撫阮克宣遁走一說岳爲人多機智一日自坐檻中使其徒輪
報云擒岳解納阮克宣不虞其詐令開城門納之其夜徒黨潛至城外岳破檻而出
大開營門徒黨闖入焚營殺将途據其城岳率兵往乾陽淡水
二處奪取暫倉督徵騰欽差亮俱缺姓皆走
岳追殺亮夷騰族遂據歸仁建西山旗號
分置中前左右後五屯相率而前至廣南界
事聞
睿宗命掌奇阮久統阮久策總戎宋宋贊理杜文晃等往討之
兵至板津屬廣南賊憑壘以拒
我兵擊走之賊退保石津遂乘勝長驅遇伏
統等敗走宋晃皆死於陣由是賊勢益
熾淸商集亭李才等亦皆聚黨應之岳結爲
助號集亭忠義軍李才和義軍又取土人
高大者剃頭辮髮與清人雜戰則醉飲裸身
頸懸金銀紙以示必死每爲前衝官兵莫能抗者
是年十二月節制尊室香率內軍及諸
親兵大勦進至碧鷄山属平定符美縣
爲賊將集亭李才伏兵所殺餘眾皆潰岳進據
廣義該奇尊室斌尊室靖之子拒戰不克
引還岳又使其黨侵掠延慶平康諸府
於是廣義以南至平順皆爲岳所有岳又侵掠
廣南我兵累戰不利獨有該隊阮久逸
率兵掩擊賊眾驚潰退守天祿地名在柴市六南岸
據險設屯爲持久計甲午春
命尊室昇尊室泗之子調撥諸軍往討昇畏賊勢大
棄其師連夜奔回是年夏龍湖畱守宋福洽
該簿阮科脞董領五營將士及檄募諸道
應義兵水陸竝進與賊戰敗之克復平順
延慶平康三府軍次雲峰尋進克富安
步兵屯春臺水兵次淋潭與賊相拒辰岳侵
廣南官軍累攻不克
睿宗又命內右掌營尊室曮提大兵入廣南統領
諸道討賊會鄭兵南侵至北布政州邊書
告急乃召尊室曮還以久逸爲左軍大都督
畱禦西賊久逸旣將料敵制勝累十餘
戰皆克捷賊眾大驚退保板津其冬鄭兵
犯都城
睿宗幸廣南遣皇孫暘先行過海雲關乙未春駐
蹕架津地名召久逸詣
行在議事遂册立皇孫暘爲東宮撫軍征討居
數日岳遣李才等將舟師出大壓海口岳
沿山出秋盆江兩道來犯久逸與戰不利
走茶山
睿宗駕幸嘉定畱東宮退屯俱低地名以繫人朢岳
謀欲迎立東宮挾以惑眾乃使其黨統率
面先鋒詳率兵二千屯翠鸞蒲阪俱地名爲
上道集亭李才率兵二千屯巴渡地名爲中
道督戰豐虎將罕率兵二千屯河中爲下道
約迎得東宮者功最東宮令人誘面詳
等南八面等皆受命東宮行至汙耶李才
逼迎回會安五福兵過海雲山岳使集亭
爲先鋒李才爲中軍岳自爲後隊與北軍
戰于錦沙集亭軍爲鄭突騎所蹙死傷甚
眾岳與李才遂退板津岳以集亭爲人悍暴难制因具敗
共謀欲誅之集亭懼奔廣東後爲淸總督所殺岳遂迎東宮還歸
仁辰黃五福兵屯廣南宋福洽兵進富安
岳恐不支遂遷東宮于河寮安泰二地名盡
將貨寳藏於西山上以避之乃使其黨潘
文歲等持書行金帛于五福乞納廣義歸
仁富安三府地求爲小將爲大軍前驅進
取嘉定五福許之乃權授岳爲西山校長
壯節將軍遣阮有整等齎敕印旗劍給之
岳又使人詣福洽軍乞降欲以興復爲名
乃迎東宮還芃江進其女壽香屢請正王
位東宫不許適福洽使至岳于正中設龍
榻奉東宮南面坐左則岳等立侍右則尊
室晊等立侍以見使者岳因言日五營將
士千里勤王可謂忠義奮發矣今國傅旣除
我當迎立皇孫以定大業此萬世之功
也當與諸將士圖之使者曰明公有心翊戴如此先聲所至莫不嚮
從今五營兵來當于何處駐札
岳沉吟良久曰此在殿下處置
惟命是從東宮曰卿等善爲調度岳
默然罷朝修書講約交使者遞回又使尊室晊入富安誘以
扶立東宮奠安社稷之意
洽信之不爲備岳使惠掩擊破之該隊
阮文賢死於陣獲該奇阮科堅以歸畱李才
屯富安岳绣堅降不從尋殺之福洽退保雲峰李才尋
詣福洽軍降黃五福進次珠塢廣義界首
岳以攻破富安之功請於五福五福權授
惠爲西山校前鋒將軍會疫作鄭兵死者太半遂
引還富春尋病死於道其冬尊室
鬈尊室春起兵於廣南以張福佐爲謀主
又有淸商名悉以家貲億萬助之軍勢大振
據升奠二府岳乃悉眾拒戰相持二月餘會歲饑鬈
軍乏糧岳擊破之兵皆潰散
岳畱其黨阮文睿守廣南自引兵回歸仁
丙申春岳使弟呂爲節制率水兵入寇嘉定
睿宗幸鎭邊今邊和呂據柴棍卽嘉定會東山道杜淸
仁起兵收復柴棍呂掠載倉粟奔回歸仁
二月岳增築闍槃城僭稱西山王鑄金印
屢缺三鑄乃成以呂爲少傳惠爲輔政餘
其黨各與僞職乃遷東宮于什塔寺東宮
因乘閒駕海八嘉定辰降將和義李才據
召泰山以叛聞東宫來乃引兵下柴棍立東宮
爲新政王尊
睿宗爲太上王丁酉岳遣其臣杜富雋使于鄭求
廣南閫節鄭森亦厭兵乃授岳爲廣南鎭
守宣慰大使封恭國公岳復使呂惠分水
步寇嘉定李才拒之兵潰新政王退保茶
津屬定祥復下巴樾屬永隆
太上王幸龍川屬河僊惠等躡及俱遇害呂惠引回歸仁畱
僞黨總督朱虎將罕司寇威調遣
和該奇振皆缺姓據嘉定是冬我世祖起兵龍川進
取柴棍朱等敗奔還歸仁戊戌
岳自立爲帝僞號泰德元年名闍槃城曰
皇帝城以呂爲節制惠爲龍驤將軍復
遣總督朱司寇威護駕范彥以水師侵掠鎭
邊今邊和藩鎭今嘉定沿海諸地方
世祖自將擊之杜淸仁斬司寇威于牛渚總兵阮
文弘進次鹿野斬岳將亷陵二人皆缺姓范彥
敗走我師乘勝收復平順進逼延慶府庚子
黎景興四十一年淸乾隆四十五年
世祖卽王位于柴棍壬寅杜淸仁以罪伏誅岳聞
之喜曰右芳淸仁别名旣死諸將不足慮也遂
與惠率戰船數百艘入芹除海口戰于七岐
江我師失利退保三埠於是柴棍復爲岳所據
夏四月平順節制尊室裕以和義
道兵八援斬范彦於參良橋岳恨和義之
殺范彥也凡淸人不問兵民商賈盡捕斬
之投屍滿江
辰駕幸呂埠僞都督學躡其後爲我將阮金品斬殺
餘眾潰走惠兵掩至背水爲陣我師郤
駕幸富國島岳引回歸仁畱東山降將杜閑蟄戶部伯
缺姓守嘉定秋八月掌奇郡公朱文接
自富安八援閑蟄等敗走
駕回嘉定癸卯呂惠復寇芹篨泝流而上文接兵潰
駕幸三埠阮黃德殿後爲所獲
駕幸崑崙島僞駙馬張文多率水兵奄至會風雨
晝晦西船多蕩覆
御舟復回富國島惠乃還歸仁使文多守嘉定甲辰
世祖如暹以召會召霜兵至賊望風奔敗兵遂次
于龍湖文多告急惠復引兵至數戰不利
欲引還有叛臣黎春覺敎惠悉以勁卒伏
于涔江之𣒱蔑屬定祥設計誘之暹兵乘勝
直下美湫惠水陸掩擊暹兵大敗僅存殘
卒數千由上路回乙
巳世祖復如暹惠畱僞都尉鄧文眞守嘉定而還初
都城爲鄭兵所據黄五福旣死以裴世達
代鎭世達還又以范吳俅代爲鎭撫岳久
欲取之而未有其機丙午吳俅使其屬阮
孚如往西山覘虛寔字如與阮有整素相善
有整問之爲言可取狀有整者黄五福
門屬也五福令使于岳岳頗重之後屬于
黃素履素履黄五福養子也及素履爲三府驕兵所
殺整在乂安聞變恐見逮駭挈眷駕海投
于岳爲岳計畫言無不從及字如來整以
其言進于岳於是岳以惠節制水步諸軍
整爲右軍都督其壻武文仕一作壬爲左軍
都督呂率水軍繼發五月惠進克之使呂
守之而自率水兵直取北河飛書回報語見惠傳
岳不悅使人止之則惠兵船已駕海矣
及聞惠克昇龍乃木驚以其擁兵在外非片
紙可召乃率親兵五百人亟赴富春増揀精
銳倍道馳往辰黎顯尊已晏駕太孫黎維祁
嗣是爲召統帝聞岳至率百官郊迎岳驅兵疾馳使
人致辭改日相見次日召統帝親至岳所
岳拱立階上使惠降階迎之岳踞中坐
召統帝東內惠西內坐召統帝
從容慰謝請割幾郡邑犒賞將士岳答曰
本以鄭氏專制故爲此尊扶之舉若鄭氏土
地一寸不畱至黎家土地一寸亦不敢取
惟願嗣皇奮發乾綱保安宇內世睦鄰
交此兩國之福也岳之初至昇隆也中外
疑懼或有勸召統帝上表乞降者至是人
情始安畱旬日岳挈惠及將士南還以海
雲以外屬惠爲北平王嘉定屬呂爲東定王
而自稱中央皇帝岳旣得志日肆淫暴
殺阮樁又淫惠妻人皆醜之北侵之役鄭
府貨寳一歸于惠岳索之不與惠欲倂廣南
之地岳亦不與遂成仇隙惠乃傳檄數岳
之惡至以豺狼狗彘目之檄文有曰罪莫大於
弑君鳥可一朝輕率諫不聽則易位寔關萬
世安危僞吏部胡仝所作也岳見之大
怒遂治兵相攻惠自恃勢大引兵直捣歸仁
圍之數月岳堅壁自守惠築土
山架大礮彈落城中大如斗岳使人拾之
哭告于僞廟岳將鄧文眞一名鎭自嘉定回援
至富安爲惠所擄岳乃於城上呼惠語之曰
皮鍋煑肉弟心何忍相向慟哭久之乃各解兵講和以板津爲界
廣義以南岳主之升奠以北惠主之
惠幸臣陳文紀之計也
岳旣與惠有隙自是內相備不暇南窺矣
丁未
世祖自暹返斾進抵芹除海口呂退守諒埠屬邊和
僞太保范文參守柴棍我軍攻之不下乃
假作岳密書言參驕橫使呂設計殺之而
詭投參所參大驚卽詐竪白旗率兵下諒
埠呂疑參已降遂奔歸仁尋死参後力届投降復謀
叛坐誅戊申冬召統帝引清兵八據昇隆
惠稱帝大舉而北黎主出奔遂倂有安南之
地語見惠傳辰我
世祖旣克嘉定乘勝收復平順平康延慶聲勢震
薄岳勢日窮蹙株守歸仁廣義富安而已
壬子秋惠死子光纘襲僞位岳聞惠死親
率僚屬三百餘人與其妹往訃至廣義界
首爲惠屯將阻之岳復回歸仁獨遣其妹往
癸丑我兵圍逼歸仁城岳遣子寳拒之
軍敗潰走辰岳已得病馳書富春告急鑽
遣僞太尉范公興護駕院文訓大司隸黎
忠大司馬吳文楚等率步兵萬七千象八十
匹大統領鄧文眞率舟師三十餘艘分五道
入援我師解圍還興等八歸仁城岳
以金銀各一盤犒師興乃籍府庫收甲兵
而據其城岳憤恚嘔血死僑位十六年纘封岳
子寳為孝公割符籬一縣爲食邑號曰小
朝其母激之曰開拓土宇皆汝父功也今
但食一縣與其受辱母寧死興尋以病回
富春僞侍中參議裴得宙太師装得宣之子與阮
文訓黎忠相繼畱守名爲輔寳其寔陰制之也
寳旣爲續削奪又爲忠等脅制心甚不
平丁巳夏我
世祖親董舟師八施耐海口攻之不下遂進次廣南
沱灢汛令人密諭寳曰今我兵進取廣南
次取歸仁爾欲雪爾父仇宜招集舊軍俟
兵臨城下殺黎忠以迎王師帶罪立功
在此一舉毌以交罪及子見疑我斷不殺降也其
圖之秋我兵還嘉定寳自得密諭陰有歸順之志
戊午忠聞少傅阮光耀與諸將不睦
乃自率部曲回富春畱淵淸侯缺名輔寳
寳遂囚淸淵侯而據其城使具都督段文葛院
文紹據富安市上表請降于
我且言昔者微子投周張良歸漢誠以天
命有在也乞大兵速來願爲前驅
世祖納之命阮文誠等往接應我師未至纘已發兵
圍其城擒寳歸酖殺之
阮文惠岳之弟也聲如巨鐘目閃閃若電光
狡黠善鬬人皆憚之乙未襲破富安岳表其功於黃五福
權授西山校前鋒將軍
及岳稱帝拜龍驤將軍四寇嘉定臨陣必
親先士卒號令嚴明部曲皆屬心焉丙午
岳使節制諸部襲范吳俅遂長驅以北由
是勢日以大而不可遏都城目爲鄭氏侵
據派畱屯兵三千更戍兵三萬設大將副將
督視副督視各一黃五福旣死裴世達范吳俅相繼爲鎭撫
虐横貪擾糜爛極矣
范吳俅又怯懦多疑與副將黃廷體不協
岳惠久窺伺至是知其可取先遣術士以
禍福惑俅役將士設大齋壇日夜不息惠
步兵過海雲山鄭守將黃義權戰死水兵
由海門八兩道齊進俅聞報自齋壇倉惶
歸謀帥眾禦之軍士久疲皆無戰心惠密
使有整以蠟書約廷體內應而僞達于俅
俅以體與整同出五福門下必不利於已
內懷疑懼私計迎降以圖苟免既而惠兵
奄至水步夾攻俅使體出城迎戰城臨江
惠舟師仰視城脚高二丈餘不能仰射體
發大礮沉一船惠兵稍卻忽江水暴漲船
遂逼城對射而縱步兵圍諸城門體與其
二子力戰斬殺數百人藥彈俱盡使人請
于俅不許體大怒欲八城先殺俅而後出
戰已見城上豎白旗矣體復麾兵以短刀
接戰殺數十人二子皆沒于陣體力屈亦
自頸於象棚上惠驅兵八城大肆殺戮北
兵在城中數萬人皆殱之其奔出城外者
民爭殺之督視阮仲璫亦死於亂軍中俅
面縛降送回歸仁殺之惠旣克吳俅乘勝
攻洞海守將寧遜棄城遁惠遂修理羅河
舊界欲畫以爲守於是整言於惠曰將軍一舉
而定順化威振北河行師之道一曰辰二曰
勢三曰機三者可乘往無不勝今
北河將情卒驕我乘大勝而取之所謂兼
弱攻昧取亂侮亡此辰與機不可失也惠
曰北河人才最多豈可輕易整曰北河人
才惟整一人整去便爲空國公請勿疑惠
笑曰他人無可疑疑或在君爾整失色謝曰
整亦自舉其庸愚甚言北河之無人才
耳惠復以好語慰之曰數百年之國一旦
攘而取之人之稱斯師也謂何整曰今北河
有帝復有王乃古今極變之事鄭氏名
曰輔政寔乃脅制國人之不與者久矣所
不敢動者勢耳將軍誠能以扶黎滅鄭爲
名天下莫不響應此千載一會也惠曰
卿言甚好至如矯命何整曰春秋傳曰矯
小而功大爲有功何矯之有况將在外君命有
所不受公豈不聞乎惠素鷙悍得整言
大喜乃遣整先以舟師駕海約至渭潢舉
烽火爲信惠以呂畱守回書報岳而自統
大隊兵船繼發整過淸乂各遣游兵登陸
張大聲勢無敢拒之者比至渭潢守將望
風奔潰收獲公粟百萬斛遂舉火爲信會
南風大競惠師船數百一辰駛進如飛旗幟
鮮明猛氣百倍淸乂閒父老望見嘆曰負蛇
咬家鷄整誠有罪然亦曠世之舉也
惠旣抵渭潢昇隆大震鄭楷遣鄭自權以
步兵下山南丁錫壤以舟師截嚕江作一
字陣辰潦水初平惠夜以蒙衝戰船五艘
先進逼嚕江而陣壤兵爭射之寂然不動
比曉知是空船則藥彈已盡矣惠兵船奄至乘
風縱擊火礮轟天飛彈橫截古樹自
權軍先潰壤退保邯江山南鎭守杜世胤
棄鎭走朝市驚擾無不望風奔竄老將黄
馮基步兵次萬春湖水師屯翠靄惠連破之
鼓噪直抵西龍津鄭楷戎服臨陣指麾
諸軍西師縱火噴筒衝陣而入鄭師大潰
惠遂入城頓兵鄭府中下令招安辰六月
二十六日也鄭楷奔山西爲逆民賺送惠
軍楷途間自頸惠撫其尸曰可惜好男子
當初若早早迎降當不失富貴何苦自戕命
以王禮葬之惠八城之日先遣人達于
黎帝請以明日進謁次日惠詣萬壽殿謁見
帝命扶起坐之別榻温存慰勞惠對曰
臣崛起西山久仰聖德因以鄭氏淩逼故
天假手於臣一舉殄之此陛下威德所致
帝謙讓以爲皆惠之功惠對曰
臣志在尊扶敢計功利今日之事全是天意卽如人
眾船艘臣能驅之使來至於潦水衰南風
競豈臣力所能辦天命陛下一統寰宇從今
立紀陳經安內寧外臣亦受其賜矣
因指阮有整曰此陛下之故臣也臣得至此亦他之力
帝曰整得至此亦令公成之
整頓首拜謝從容賜茶而退自是人情大安
朝臣稍稍復集整因言於惠曰將軍此來
以尊扶爲名宜以寔之昨日私謁其事未
白於天下宜擇日朝見使一國共知方是
正大之舉惠從之秋七月初七日請黎帝設大朝于敬天殿
惠帥將士從端門入行
五拜三叩頭禮自陳滅鄭之義幷將軍民
簿籍進呈垃聽處分黎帝受之頒一統詔書
于大興門外翌日封惠爲元帥翊正扶
運威國公惠拜受訖私謂整曰我提數萬眾
一擧而定北河尺土寸民莫非我有倘我稱帝稱王
有何不可所以讓而不居者厚黎家也
元帥國公之命於我何加毋乃以空名籠罩我耶
整知惠意不滿乃言於黎帝以少女玉忻公主妻之
辰黎帝已不豫
惠彊請設朝受賀翌日黎帝大漸玉忻請惠入問疾
惠曰我遠來國人尚未見信
使我人侍萬一宮車晏駕毋乃遺我以不白之疑耶
旣而黎帝崩玉忻素不善嗣孫
陰以一二事短于惠惠惑之欲緩登極之禮
舉朝疑駭諸尊室咸詆公主誤大事
公主懼歸請於惠以立嗣孫惠許之於是嗣孫維祁立是爲君統帝
成服日惠衰服立殿左
有執事一人竊笑命推出斬之及發引惠
親送至河津而返居無何岳自西山至畱
旬日惠從岳南歸詳見岳傳至乂安謀據其地
聞羅山處士阮浹名以書幣招之浹至授爲崇正書院院長
初惠謀南還不使有整知之
及至乂安整復尾其後固請從惠曰
今鄭將黃馮基丁錫壤未除北河非君畱此不可
因賜之黄金二十兩白金二百兩
使與阮文睿守乂安都督武招遠屯河中
武文仕屯洞海以爲犄角之勢私囑睿等
曰整本亡命投歸反復不可信我初欲假
手北人殺之不意復逃死相隨於義又不忍捨
乂安乃彼家貫宜細察動靜而防備
之脫有變馳書以告遂引兵南還
整在乂安糾合鄕男陰有爭據乂安之志會黎諸臣
復立鄭縫爲晏都王召統帝孤立召整
自衞整旣至縫走以功拜平章軍國重事
大司徒爵鵬忠公開武成軍營惠與岳有
隙睿岳舊將也陰貳于惠整多以金幣厚結睿
約以謀去武招遠據乂安修橫山壘畫𤅷江爲界如前朝故事
睿亦以書復之
聲跡稍露仕探知之馳書吿變辰惠方與
岳連兵不果行乃使仕迅往乂安捕睿且
察整意何仕得命倍道疾馳至河中則睿
已從上道回歸仁了乃點兵徵糧分屯要
害貽書問整與睿通之故整復書辨明仕
復以善言慰解使之安心丁未召統帝遣
黎維祅平章事陳功燦東安安偉進士給事中吳
儒富川知止進士齎書于惠請乂安之地惠怒命
錮于獄吳文楚請殺之辰惠與岳方治兵相
攻因語文紀曰蕭墙之變不可外聞今北使在
此歸之則漏國情殺之則負不韙之名
乃遣之歸而使都督武文月以舟師送至丹
崖海外漏其舟沉之燦等俱死旣
而惠與岳講和而歸語其下曰阮整落魄
窮丁我爲他畫出眉目今翺翔北河號令一
國偃然以鄭帥自居又欲謀爭乂安與我抗
衡此而不誅何以令眾郎命吳文楚
潘文璘碩軍出乂安從仕節制師至淸化
鎭守黎遹退屯貞江之北楚沿山行潛渡
漆馬江襲其後遹軍潰爲楚所殺整以屬
將阮如泰爲統碩寧遜參贊軍務至珠梂
聞遹死欲依三疊山爲固至澗水則仕軍已
過三疊泰迎戰不敵沒于陣遜走匿民家
免整聞報急遣其子有攸領五銃奇兵先
行至靑厥江築壘固守辰天寒洌軍士皆燒
柴對燎仕潛使人穿壘引銃視火處轟擊
無不中者攸兵驚亂潰走整在平望
聞報星夜引兵回城先挈妻子奔京北
召統帝倉卒不知所爲亦率宮眷過河薄暮
仕入城縱兵大掠遣部將阮文和追整及之戰于三層山
有攸力鬬死于陣整馬仆爲所獲送回昇
龍仕數其罪支解之召統帝避居保祿山中
遂以黎崇讓公維𬓑監國吳文楚不悅誣以反惠殺之
仕岳女婿也初惠雖使仕而心頗疑之密
語吳文楚潘文璘曰仕是行也握重兵擅大國事變不可逆料我所慮不在北河只在仕耳
汝等宜察之譬之火然撲於始燄則易爲力也及仕乘勝長驅如入虛邑阮有整旣
俘召統帝出居于外京北則陳光珠黄春秀山南則际
康等按地據守黎之親屬維仲維欖則起于淸化維祇則起于定州互相聲應
有嘉林璣舍人陳廷魁自稱黎詹事言於仕曰北河怨整雖深而思黎之心未釋嗣君一去未卜回期
今有崇讓公黎維槿先帝在辰己正位東宮壬寅之變爲驕兵所廢
公能復之掛一紙于大興門不日之間文武畢集天下之事運之如反掌耳仕頜之
使人迎維槿監國居于勤政殿左偏遍求黎諸臣亦無一人至者京中呼曰監國吏目
楚言于仕曰我看崇讓公面目如何軀策得人自古天下亦非誰家私物如可取則取之
何事倩一市奴監國作木偶主人我久頓城中反爲他作流寓客兵耶仕日
北河人心尙思黎氏不得不姑從眾望公輩徒知健鬬而已此事已有我主之楚默
然退語文璘日節制侮人甚矣看他有何才德敢以卒徒待我乃陰摘仕所行不法事
指爲反狀引璘証其事密使人告于惠惠曰死矣武文仕我固知其必反果然
乃下令出師日夜兼程十餘日已抵昇龍適漏下四鼓仕昏睡不之覺惠馳入臥内使
武士黄文利手刃之舁屍出府堂後黎明以吳文楚代領其眾仍以荣讓公
維槿監國主黎祀悉召黎諸臣與以官
職有侍郎吳壬靑威左靑威人故黎進士得罪逃竄至是始出頭首因陳文紀求
見惠素聞其才器重之拜侍中直學士語紀日此我再造人也壬頓首拜謝壬因引
其黨潘輝益阮世理际衙际伯瀾阮瑜陳伯覽武輝瑨段际俊陸續謁見拜益侍中
御史壢協辨大學士餘各授以官鄭國師阮信平章潘黎藩皆以老乞休致行參從裴壁托病不肯拜
僉都御史阮輝濯飲藥自盡黎諸臣或逃避山藪或遁跡民家吳壬敎惠皆逼致之
寧遜初逃匿不肯出捉其弟鄕貢某曳出斬之以懼遜後始出亦官之不久以病歸
乃畱內侯潘文璘掌府阮文用
都督阮文雪戶部陳順言學士吳壬從文楚守昇龍
置酒大會語之日楚璘吾之爪牙
用言吾之心腹壬吾之新臣也今以全
轄十一鎭軍國庶務委之聽其便宜行事
須會同商議勿以新舊間隔是吾所望也
又曰黎召統本吾所立爲人暗弱自取敗
亡今以崇讓公監國恐將來召統反回與
之相爭是我階之爲亂故不得不畱司馬楚
輔之俟四郊略定當卽召還我寔不以北河爲利也
於是復引回初昇隆失守召統帝遣侍臣黎侗與尊
室敛十人户國母阮氏及宮卷如高平依督鎭阮公宿通書龍憑營求兩廣總督
孫士彀提兵赴接巡撫孫永淸日開邊大事利害不細請熟籌之毂日貢臣之
難不可不救若以偷荒賜膈則九夷八蠻之臣事中國者将安賴乎
乃召黎俩等問狀冏等言黎氏有國三百餘年以恩惠結民心以禮義培土氟故雖叛逆僭干而戴舊之人心猶昨
只以鄭氏曾制人情債惋西山乘漢以扶黎滅鄭爲名故國人遂不之拒
不意彼旣得志愈肆猖撅竊據國城致嗣君播遷于外由是櫌锄棘矜處處竝起咸稱黎氏不謀同解
如蒙上國垂字小之仁偏師壓境爲之聲援國人間之孰不興起普志復警
想亦不至甚費天朝兵力也穀即派左江兵備道湯雄業護黎國母
及宮眷至南寧城安頓遂上表略言黎氏貢臣該嗣孫例應承襲不幸該國破滅該母妻
款關哀訴情寔可憐清高尊覧奏語丙閤大學士和珅曰安南黎維和蜣未受
封然是應繼之人茲尚在國中自圈典復
國人尚懷戴舊亦有可了之理阮惠恃彊奪囻法所不容已派廣西兵以備調遗若仍前猖獗卽率大兵四面會歗明正其罪
著傅論士穀先行檄送安南俾成知之穀續奏安南中國故地若復黎之後因以兵戍之
是存黎而得安南尤爲兩得撫臣孫永清抗疏言方今黎阮相爭黎必爲阮所市
莫若按兵不動然後乘其弊而取之未爲晚也清帝竟從毂請永清以與教不合稱病不行
教獨奉詔卒兩廣雲貴兩路兵二十萬分爲二道一從諒山來教卒之一
從宣光来貴州袍兵率之竝聘毅節制先遣阮輝宿回尋召統帝所在先是召統帝在
保祿山中崎唱谿尚潛往海陽山南糾合義旅爲文楚所破於梧桐復駕海入清
范微服回京北之風眼密使親臣陳名案黎維亶閒道如清請拔至太平問淸已山師乃還
士教已抵閑腾書告證有能生擭岳惠的身解納者爲首功西將阮文艶潘啓德守諒山見檄文惶恐
一日之閒土兵逃去太半啓德先諧關上降文整自度孤軍不支歛眾夜遁
及召統乞師淸孫士毅驅兵臨境
吳文楚初聞報使文臣阮衙等齎衆讓公維禋及臣民禀文三道
詣軍次求緩師
士毅郤之楚乃會諸將商議戰守吳壬議
退保三曼山水陸相通據險以守遣人馳
書告急楚乃密傳京北太諒諸鎭聲言會築月德江土壘而潛收軍以歸
移咨海陽山西諸鎭守刻日會北城山南鎭整飭船艘候水軍至竝發
辰分派已定忽報淸师己入關楚謀引退
璘日兵不以眾國不以大今程共居外敞來不戰但被虚聱唿喝遽爾退箱何以將爲
建驅兵北渡夜至月德江南岸聞淸師已天三曾山璘督將士肯寒亂波多溺苑及岸
者又爲淸達卒所殱璘急柙軍退單騎走回
楚大驚秘其敗令諸軍肅隊而行至三
層山分屯固守急使阮文雪一作丁公雪馳回告急教旣抵京北召統帝迊師一路
啓行直低珥河津次鼓軍南岸沙堆中造浮橋以通往來次日宣封召統帝爲安南
國王辰戊申十一月二十一日也楚旣退北城諸鎭黎復
遣官莅其地文武犇播諸臣陸續詣都城
拜謁咸請教出師毅曰歲聿云暮何事倉皇
無急戰瘦敵我正肥之使自來送肉耳
傳令諸軍下寨安歇訂以開春正月初六
日出師惠得報大馬何物吳狗敢爾猖狂
卽下令舉兵諸將咸勸請先正位號以繫
人心惠乃築壇于屏山之南以十一月二
十五日自立爲帝改元光中卽日大率將
士水陸齊進二十九日至乂安駐師畱十
餘日增楝乂安民三丁取一分順廣親兵
爲前後左右四營而乂安新兵爲中軍得
勝兵十萬餘戰象數百匹大閱于鎭營惠
親騎象出營勞軍遂下令進發十二月二
十日至三疊山楚璘於道旁拜伏請罪惠
軍水師屬焉越海八六頭江雪仍於海陽
經略爲東道之應祿取道疾趨諒江鳳眼
安世等地方以遏截淸兵歸路大都督保
都督謀將右軍象馬屬焉謀穿出彰德取
路直趨淸池之仁睦以橫擊田州軍屯保
專統象軍由山明出淸池之大盎爲右支
之應五軍皆拜軍令除夕日師渡㵎水黎
山南鎭守黃馮義軍先潰淸人之遠斥堠
者掩捕盡殱之是以絕無兵報自昇隆塢門至
上福河洄淸人連結屯堡架起大礮
屯外暗伏震地雷防備甚固己酉春正月
初三日夜半惠兵至河洄密圍其屯以
軍筒傳呼應者迭諾近數萬人屯中股栗不
戰自潰盡獲其軍資器械初五日黎明進
逼玉回壘壘上彈如雨落惠令戰士蒙木
板以衝陣而自驅象督其後旣破壘門各
擲木板於地以短刀亂砍之清師抵敵不
住奔潰四散遇伏機反爲震地雷轟發死
傷甚多西師鼓噪長驅連破文典安决諸
屯淸提督許世亨總兵張朝龍尚維
昇田州知府岑宜揀皆死之毅在沙洲聞報單
騎北走將士爭橋以濟橋斷擁擠死者以萬
數珥河爲之不流是日惠驅兵八城所
服戰袍變爲焦黑色皆火藥氣也召統帝
亦倉卒渡河從士毅北上於是黎亡惠遂倂
有安南之地士毅旣敗惠使兵追之至諒山
關聲言過關驅逐厮殺無遺要跟尋召統
帝所在清人大震自關以北老幼扶攜奔
走數百里絕無人煙雲貴道兵初下山西
聞毅敗亦取路急回淸帝即降旨以閣
臣福康安代毅爲兩廣總督提督九省兵
馬調兵五十萬刻日赴南關經理安南
事初淸帝遣教出師尋有密諭緩行無急先傳檄爲之先聲教黎故臣回國尋黎嗣孫出頭與阮惠對敵
若惠退避因使黎嗣孫追躡而以大兵繼之則不劳而成功此策之上也
如通國之人左右袒各半惠若不退師俟閩廣水師放洋先攻順廣卽以步單前進
惠腹背受敵勢必歸服我因而兩存之顺廣以南割以楼惠雅愛以北復以封黎
因顿大兵于其國以遥制之俟後别有處置及教狼揹北走所帝敕書遣東于道
惠得之語吳壬曰我看清帝敕書不過視彊弱爲左右耳存黎之舉非出本心
特便此爲名而寔圆自利而已今一敗之後必以爲恥斷不干休但兩國交兵亦
非生民之福今惟有善於辭令方能弭得兵端此事須卿主之乃命凡俘獲清人各
絲與口糧擇地安頓適左江兵備道湯雄業移書略
言黎維祁棄國而逃天朝斷不復以安南
畀之可𬎻此未奉諭旨之前委人叩關籲求
庶可仰邀恩典惠得書知淸人欲講和
心易之乃使其將嘑虎侯遞表求爲安南
國王表言臣本西山布衣乘辰擧事丙午典師滅鄭還國于黎前黎王謝世又
擁立嗣孫維祁襲維祁爲人淫暴國内之臣若民奔愬於臣請爲出兵除亂丁未臣
遣一小將以兵問其左右之助桀者而維祁望風宵遁自貽伊戚戊申臣進至都城
復委前黎王之子維槿監國經遣行价叩關備以國情題奏而維祁之母先赴斗奥
隘委身乞援孫士毅以封疆大臣卻爲財色之故將臣之表章裂擲於地凌辱行价意欲動眾
興戎不知此事果出大皇帝差造抑或士毅爲一婦人所使倖邊功以邀大利也
夫以海瀕一帶人土甲兵不當中朝之萬一而深澗在前猛虎在後眾情怕死咸思
奮勵臣不避投鼠之謗遂以三五邑丁相從今年正月初五日進至都城冀與士毅一見
或得以玉帛代干戈轉兵車爲衣裳之會乃士毅之兵先來迎戰纔一交鋒奔潰
四散其走躲城外村庄又爲環城民殱殺殆盡臣入城之日立卽禁止不
得妄殺一切送到都城該八百餘口臣已給之廩食竊念本國自丁黎李陳以來世
代遷革不是一姓有能爲南郊屛翰栽者培之惟至公至仁而已
伏惟體天行化順其自然恕臣迎敞孫士毅之罪諒臣數番款開陳奏之誠錫臣爲安南國王俾有統攝
臣謹當遣使詣闕奉藩修貢并將見存人口回納以表至誠
夫以堂堂天朝較勝負於小夷必欲窮兵黷武以快貪殘諒聖心之所不忍
萬一兵連不止勢到那裏誠非臣之所順而亦不敢知也湯雄業接見大驚語來使嘑虎侯日此非兩軍交戰之日何乃一味以怒氣行事
如此立吉欲邀封爵乎抑欲要起兵端乎繳其表不肯達
遂畱吳文楚守北城語之日凡中朝詞令
專委吳壬與潘輝益往復均聽便宜處置
事無關緊不必禀報爲也乃引眾南還
已而福康安抵粤西專意講和移書以利害
譬諭之惠亦以金幣厚遺求爲玉成遂改
名光平遣其姪阮光顯竝陪臣武輝瑨齎
遞貢品叩關懇請入覲淸帝嘉悅遂準其奏
復諭以開年親自覲闕表文略日臣起西山先有廣南
之地與黎氏本無有上下之分上年曾遣人叩開備陳與黎氏構釁縁由邊臣駿書
不卽遞逵及官兵出開征剿臣於今年正月前至黎城欲向黎維神詢問籲請天兵
之故不料官兵一見奮勇殺戮臣手下等猝難束手就縳又値江橋折斷宫兵致有損傷不勝惶恐
已屢次遣人叩關請罪竝送回未出官兵其戕害提鎭之人業已目睹正法
本應躬諧關庭陳情請罪因國內初罹兵革人情未安謹遣親姪际光顯隨表入覲
表文皆福康安導意也淸帝覽表嘉悅準光顯進京諭惠日爾雖自知愧懼其抗拒官兵傷及提鎭之
咎究難解免若非諧闕請罪遽邀封號天朝無此體制
爾旣未列藩服所有貢物未便收納如必欲輸誠納款開年値朕八旬萬堂親自赴京
籲懇其提鎭等陣亡當于安南地方建立祠字如此朕必格外加恩或卽封以王爵世世子
孫可以長守安南至如黎維祁柔懦無能桌印逃竄不忍加之誅戮僅令在
桂林省城安插斷無乘爾入覲復將送回安南令其主國之理爾可無所疑慮也
茲特賜爾珍珠手串一掛當祗承恩命以永承渥眷勉之
惠復上謝表請以開年入覲淸帝信之卽冊封爲安南國王
命廣西候補成林前往旣抵關惠托言昇龍旺氣消歇邀請往
富春成林以非例不肯往
惠遂托病牽延始以甥范公治詐冒行之尋遣齎方物謝恩
惠謝恩且言家有老母要請人參壽品清帝發尚方開東參一斤驰驛賜之
謝表有云臣有母有親報答仰憑
於大造君爲師爲父生成深冀於隆霑淸帝批日此語可嘉朕不忍不以子視女
庚戌春福康安促惠治裝惠復托言母死請以子光垂代已入觐
康安不可密使人往闗上委曲誘掖如不得已須以裝貌類己者代之
惠乃以范公治冒已名使其臣吳文楚鄧文眞
潘輝益武輝瑨武名標阮進祿杜文功
偕例外貢雄象二匹驛遞勞頓沿途苦之
兩廣總督福康安廣西巡撫孫永淸伴送抵京
淸帝欲表異之賞賜甚渥到熱河行宮入覲行
抱膝禮御筆棋極歸誠四大字竝對聯一句祝嘏教尊親永矢丹忱知弗替
覲光膺寵鍚載稽靑史末前聞御詩一章瀛藩入祝値辰巡初見渾如舊識親伊古未聞來象國
勝朝往事鄙金人九經柔遠胝重驛嘉會於今勉體仁武偃文修順天道大清
祚永萬千春以賜之賞賜衣服器皿與親王同加賞銀一萬兩及陛辭回國宣近御榻
旁親撫其局慰諭温存令畫工給其形賜之及歸馳賜福字及
尙方珍玩使者絡繹于道先是召統帝如清其弟維祗占
據宣光高平地方依上酋儂福緖黄文桐連結萬象鎭寧鄭早歸合諸蠻謀破又安城
惠命乂安督鎭际光耀爲大黎管都督际文琬率精兵五千從乂安上路擊之六
月克鎭寧擒其渠招矯招難八月减鄭皐歸合十月萬象國長棄城走獲其象馬鉻鼓
長驅至暹羅界斬其帥左潘容右潘起遂還師保樂黎濰祗與福糈文桐勢力不
敵俱過害惠造其臣武永城陳玉視如淸獻捷名爲恭順寔則誇示也復請于高平之平水閣
諒山之油村隘開市通商抽免商稅南寧府設立牙行清帝皆許之初典化六州宣光三峝黎末爲清土同侵
占累次申辦不能得惠移書兩廣總督請申明故疆廣總以疆界已定卻其書
惠由是稍不平勵士卒造船艘陰有窥覦兩廣之志嘗語將校日假我數年畜威養銳吾何畏彼哉
惠旣得志偃然以帝制自居
宮皇后嫡子立黎氏玉忻爲北
光纘爲太子以乂安在國之中祖貫在焉
乃於麒麟山下築土城起樓殿號曰中都
改昇龍城日北城分山南爲上下二鎭下鎭
治渭潢上鎭移治珠球鎭設鎭守協鎭縣設文分知
武分率二員更定官名按僞西官制不可攷其散見於野史
雜記則有三公三少大家宰大司徒大司寇大司馬大司空大司會大司隸太尉御尉
大總管大童理大都護大都護大都督内候護駕點檢指揮使都司都尉中尉衞尉
冠軍參督参傾中書省中書令奉政侍中大學土協辦大學士侍中御史六部尙書
左右同議左右奉議侍郎司務翰林餘名類繁多不能盡舉軍號有中前左右後五軍
及左弼右弼五制乾淸天幹天長天策虎賁虎侯侍麟侍鷺諸名號
命各攢造丁田簿籍丁分三頃田有三等九歲至十七歲爲术及格項
十八至五十五爲壮項五十六至六十爲老項六十一以上爲老饒項
公田一等每畝例栗一百五十鉢二等畝八十鉢三等畝五十鉢什物錢畝一陌
券庫錢畝五十交私田一等每畝例粟四十环二等畝三十鉢三等畝二十鉢
什物錢如公田例券庫錢三十文又以爧江以北戶口多隱占
不以寔催集簿民人給一牌號日信牌
著姓名貫址押手指爲記内印天下大信四大字無牌者爲漏民
給充房役而罪其里長吏役因緣爲姦四
出彼捕小民至有藏穴以避不勝其苦
辰兩廣烏艚海匪爲淸人驅逐勢迫投歸惠
收其頭目授以總兵又納天地會匪黨
乘間出沒海道爲之不通淸閫臣亦畏其彊
不之詰也壬子惠令修表如淸請婚以探
淸帝意亦欲借此爲兵端會通疾不果往
惠殘虐無道其初據都城也
列聖諸尊陵皆犯之一日晚坐忽眩暈見白頭翁
自空中來著白衣持鐵棒罵曰爾之祖父
生居王土世爲王民爾安敢犯至陵寢以
捧擊其顙惠昏倒良久乃醒以語中書陳文紀
自此病轉劇乃召安鎭守阮光耀
回商議遷都乂安議未定辰我
世祖旣克嘉定收復平順平康延慶聲勢震薄惠
聞之憂悶病勢日劇召耀等囑日我開疆
拓土奄有南服今疾必不起太子資質稍
高然年尙幼外有嘉定國讎泰德年老逸
樂苟安不圖後患我死之後須一月內營
葬潦草襄事而已汝等宜夾輔太子早遷
永都以控制天下不然嘉定兵來汝等無
葬地矣耀等同泣受命刑白馬盟誓九月
二十九日惠死僭位五年年纔四十太子
光纘嗣僞位十月葬于香江之南僞諡太
祖武皇帝遣侍中大學士吳壬戶部左同
議阮日直戶部左侍郞阮文宷如淸告哀
詭言惠遺囑死後葬于北城之西湖庶得
近依天闕淸帝信之賜論忠純親製誄詩一章
外邦例以遣陪臣展覲從無至己身納款最嘉來玉闕懷疑堪笑代金人
秋中尙境衣冠肅膝下渾如父子親七字不能罷哀述憐其忠烟出衷眞
加賜大哈逵一件佛像也銀三千兩俾作孝事派
廣西按察成林齎往苓塘厨靑池縣假墓諭祭
文有曰祝釐南極効忠特獎其趐朝妥魄
西湖沒世無忘於戀闕
誄章刻石竪于墓左
阮光纘僞號景盛又改寳興
光纘名札其母范氏歸仁府人與刑部尙
書表文日太師裴得宣同母異父年三十
僞冊皇后生三男二女纘乃嫡子也初假
僞王入覲淸帝勅封光垂爲安南國王世子
後知垂庶出乃改封續爲世子加賜玉
如意錦荷包壬子惠死纘年方十歲改明年
癸丑爲僞景盛元年遣吳壬等如淸告
哀請命壬等未出關淸帝先得兩廣總督
奏報卽降旨封爲安南國王派廣西按察
成林如北城宣封纘亦假他人受之淸使亦
心知其詐也纘旣襲封以弟光垂爲康
公節制北邊水步諸營兼總兵民庶務光
盤爲宣公領淸葩督鎭總理軍民事務舅裴得
宣爲太師督視內外諸機務太尉范公
興同掌軍國重事中書奉政陳文紀行
中書機密諸務交書令示盡以委之少傅阮光
耀阮一作陳護駕阮文訓內侯阮交賜司隸黎
忠鎭又安大司寇武交勇大司會阮文用
少保阮文名僞族大司馬吳文楚刑部
尙書黎春材巡檢朱玉碗節度阮公雪鎭
北城罷信牌令停派捕漏民纘年幼徒事嬉遊
凡事皆決於得宣恣行威福中外皆怨之
癸丑我兵圍歸仁岳遣人吿急纘命范公興
等赴援我師旣回興等遂逼岳而據其城
岳愧憤死纘封岳子寳爲孝公派人監之詳見岳傳
甲寅使護駕阮文訓點儉陳曰結襲延慶
兵敗引回復遣總管阮光耀
內侯阮交賜率兵復圍之相持者累月是年
冬得宣使吳文楚代武文勇調撥北城軍事
而召勇回至渼川驛辰奉政陳交紀有罪
配驛所密語勇日太師位極人臣擅
作威福將不利於社稷若不早圖後悔何及
勇乃密與范公興阮文訓一作化謀聲言
往南野祭旗纛乘夜率黨圍得宣于禪林
寺宣以寺爲居第是夜宣偶以事宿纘府中勇環
府索之纘不得已執宣送勇下之獄吳文
楚宣黨也勇矯詔令節制光垂械送來京
又使阮文訓以兵圍歸仁捕宣子得宙解回
織成反狀皆溺殺之纘不能制但涕泣而已
光耀方圍延慶聞報大驚語其下曰
主德不剛大臣相殺變之大也內變不定
何以禦人卽日解圍還勇以耀與得宣有姻
誼耀妻装氏春乃宣之女姪也恐有他變委公興以
兵迎之調停其事辰阮文訓守歸仁聞耀
還先來謝罪耀不之問師至安舊屯于江
之南岸勇與內侯賜等軍于江北挾君命
以拒光纘憂懼不知所爲遣人往來慰諭
和解之耀始率左右入見與勇等講和
耀請以黎忠代訓守歸仁而召訓還於是光纘
旣親政五日一朝是年太尉公興以病
死乃以耀爲少傳訓爲少保勇爲大司徒
阮交名一作阮文賜爲六司馬名曰四柱大臣
人或譖耀威權太重將有異圖纘惑之收其兵權
但以本職奉侍耀心懷疑懼常稱
病不朝率其手下數百人日夜持兵自衞
光纘屢遣中使慰諭之丁已夏我師攻歸仁
未下復進薄廣南沱澡俱低海雲纘遣
阮文訓悉師以拒起復耀按守渜海口秋
我師還戊午小朝寳襲取歸仁遣人通款
于我我師未至纘發兵圍其城擒寳歸酖
殺之詳見岳傳令大總管黎文淸一作大司武俊守歸
仁太府黎文應一作太府旻言於纘日小朝之變
黎忠釀成之也纘召忠至命壯士縛而
斬之又信尙書胡公曜誣譖殺少保阮文訓
自此將佐離心自懷疑懼大都督黎質
黎忠之女壻也累立戰功恐禍及投歸于我
已未我兵復進攻歸仁黎文淸閉城死
守光耀文勇以兵船赴援至廣義間我兵
已登陸據險耀在石津山外勇率兵從蔣
舍間道行謀殷我軍後夜有一麋俗號昆狔逸出
前道兵呼譟誤傳爲同狔兵遂驚潰我兵乘之
勇兵自相蹂躏死者甚眾交淸援絶遂
與尙書阮大樸少尉張進翠以城降
我兵旣克歸仁遂改其城曰平定城畱掌
後軍武性禮部吳從周鎭守纘聞歸仁失
守大擧兵來至茶曲促諸將出師陳日結
言今風色不便請姑還師纘乃畱耀勇守
廣南阮文甲守茶曲而還先是石津之役
勇兵不戰自潰勇懼求耀隱其事自是*二
人深相結約爲死友陳日結胡公曜味文紀
等素惡耀以歸仁失守耀頓兵無功爲辭
矯詔令勇執殺之勇得書示耀耀大驚
乃引兵回富春列柵杳江南岸聲言誅君
側之賊纘遣人召之耀等皆不受命紀歸
罪結曜結逃纘執曜送之始解兵入覲纘
諭以卿等爲國柱石當爲國家同心戮力
以除外患不必懷疑耀等泣謝復請將兵
入取歸仁許之庚申耀步兵薄城下數挑
戰武性堅壁自守耀於城外四面環築長
壘圍之勇以定國大號船二艘戰船百餘
艘橫截施耐海口又於海口之左鴈洲右
三座山設兩堡置大礮憑高放射守備甚密
夏我
世祖大舉赴援步兵屯柿野水兵按據施耐口洋外
我師水陸不通性亦於城中固守待援
相持者久之辰我上道典軍劉福祥等連
結萬象鎭寧攻擾安城淸葩乂外諸鎭
土司各起義兵策應西洋道長亦驅扇本
國道徒所在蜂起北城忠義多航海投誠
爲官兵出力諸鎭人民每見南風起輒相
慶日舊主來矣光纘勢日竆蹙遣人以厚幣徵阮浹
旣至問以國事浹日不可爲矣
復問曰誰則從之
纘日授之劍印誰敢不從
曰如君王不從柰何纘默然浹退語所親日
雙魚水淺阮氏回鄕舊主山河不久終爲舊主所有
因敎纘退守永都厨又安庶或可緩纘亦猶豫不決辛酉我
世祖親董舟師直入施耐海口命阮文張宋福樑
碩前道先入焚其水屯黎文悅武彝魏繼
進勇督諸軍拒戰礮彈雨集彝魏坐船頭
落水歿我兵多死傷文悅督戰益力乘風
縱火盡燒西船煙焰障天勇僅以身免
耀旣失水軍復增築土壘土山對射城中多
竪屯柵爲持久計我兵攻之累旬不能拔
我
世祖乃畱步將阮文誠守柿野與耀相持而自董
舟師直擣富春夏五月初一日入思容海
口僞駙馬阮文治據龜山卽靈蔡山豎木棚以
拒前道兵攻之弗能克黎文悅黎質夜率
戰船數十艘越沙岸入河中海兒襲其後
分兵拔木柵而前治驚潰走大兵進澄河
獲治及僞都督潘文策降其卒五百人遂
進渜海江口纘悉眾拒守我師乘勝而前
纘兵望風先潰大兵直抵京都初三日纘
攜寳器北走委棄淸朝所賜勅印纔出富
春橋數里兵皆四散遂與其弟太宰光紹
元帥光卿大司馬賜都督儔等乘馬望洞
海壘日夜奔馳端午日渡爧江我師追之
不及至又安畱數日隱其事不宣復乘驛
赴淸葩鎭飛報其弟光垂以兵來迎我師
旣復京都遣黎文悅黎質宋日福人援平
定師未至會城中食盡畱鎭武性協鎭吳從
周皆死之耀勇復據其城遣僞大都督張
福鳳司寇定缺姓率兵由上道回援富春
鳳糧絶至左澤源詣我軍降定下高堆戰
敗走死蠻中五月下旬纘至北城居光垂
府第辰連旬積雨庭前水深尺餘忽水落
地陷深廣各數尺許又安三層樓亦無故自
倒人皆以爲不祥之兆焉是月改僞號
爲寳興元年下詔引咎慰撫諸鎭軍民以
侍中大學士吳壬爲兵部尙書協辦大學士阮
輝壢爲吏部尚書侍中御史潘輝益
爲禮部尙書餘封拜有差築圜丘於椰市
門外甃方澤于西湖以冬夏二至分祀天
地親臨國子監考課學生優者賞之錢
遣阮登礎等如淸歲貢且乞援辰我使鄭懷
德己如廣東納僞西勅印嘉慶帝納之而
逐登憷等回八月纘遣其弟光垂打點兵馬
先就又安鎭屯駐十一月纘畱光紹光卿
守北城親督四鎭與淸又兵三萬自將而
南光耀妻裴氏春亦率手下五千人以從節制
垂總管超缺姓犯鎭寧壘即合廣平關司隸
雪都督阮文堅犯兜鍪壘少尉鄧文滕
都督力缺姓連結齊桅匪船百餘艘横列灢
江海外兵勢甚盛我師退守洞海十三月
晦纘悉眾渡瀝江我
世祖親征駐蹕洞海命范文仁鄧陳常率步兵阮
文張率水兵分道拒之壬戌春正月初一
日光垂兵逼鎭寧壘我兵開壘力戰郤之
纘復悉眾薄兜鍪壘蟻附而登我兵以大
礮轟擊及巨石擲下傷斃甚多纘懼欲退
師氏春執控固請復麾兵督戰自旦至晡
未肯退忽聞水軍爲阮文張所敗遂驚潰
初二日纘奔東皋急渡滙江北走從者不
及十之一二餉船五十艘及軍資器械皆爲
我軍所獲光垂抵溹江爲我軍所阻不得渡
從山道間行旬餘始抵乂安與纘遇
復奔北城是役也纘捲地而來一敗塗地自此神氣
沮喪惟在城中演射及吟詩而已
耀男在平定聞之乃率其黨徐文召阮
文緡阮文甲阮文點黎公興等兵丁三千
戰衆八十從上道入哀牢謀出又安
辰我大兵已渡大灑江進攻布政三校屯拔之
阮文張水軍至丹崖海門攻破羣木堡黎
文悅黎質步軍至靑龍江奪麒麟倉僞又安
鎭守阮文愼協鎭阮霑水軍統頜岱少尉
騰棄城奔僊里屯卽今演州府城霑自縊死愼
走清葩大兵旣克乂安署置官吏光耀自
歸合淸漳渡靑下香山聞乂安旣破遂過
龍江從者漸散去耀及其妻氏春皆爲官
兵生獲文勇亦爲農貢土民捕解大兵至
淸葩僞督鎭光盤及愼騰皆降我師乘勝
而前無敢抗者六月十六日光纘自度勢
不能支與其弟光垂光紹及司馬阮文用
阮文賜都督秀等渡珥河北走至昌江夜駐
村民謀劫之光垂自縊秀及其妻亦自縊
纘爲鳳眼民名穫薝擒獲檻送北城二十
三日
車駕入昇龍城諸鎭文武官吏爭詣軍前投首
是冬
車駕還京告廟獻俘盡法懲治掘破岳惠墓搗棄
骸骨幽其頭于獄室改西山邑曰安西邑
明命十二年續獲岳子文德文良孫文兜
文德之子各坐腰斬於是西山族類無復孑遺
矣
謹按西山兄弟分治不相統攝僞岳以
戊戌起癸丑止凡十六年僞惠戊申起壬子止
凡五年僞纘癸丑起壬戌止凡十年通算
共二十五年然自己酉黎亡惠始據有其國
以是年算之至庚戌光纘被俘只
十四年
大南正編列傳初集卷之三十止
