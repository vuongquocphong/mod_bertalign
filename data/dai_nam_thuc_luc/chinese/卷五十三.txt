大南寔錄正編第一紀卷之五十三
世祖高皇帝寔錄
丙子嘉隆十五年夏四月朔夏享
命皇四子攝祭太廟
勅
自今廟享皇子諸公欽命攝祭
竝有福胙
永爲例
太南是錄正編第紀卷五十三
以嘉定巡城該隊黎文堅爲光化道管守
兼領順城光豐二道
收阮文誠掌中軍印綬
下文詮干獄
初阮張效吿文詮謀反
文詮以其詩非手書
力辨其誣
及杜文章證效言
范登興以奏
帝問
文詮服乎
對曰
未也
帝曰
彼有反心
安得鐵口乃爾
登興前奏
曰
文詮自以爲功臣之子
陛下不忍加誅
臣等仰體聖心
必不敢盡法鞫治
所以鐵口有恃故也
帝默然
明日卽命黎文悅鞫之
文詮果服
於是文誠惶恐請罪
帝以表示羣臣
登興奏
言
文誠此表辭語隱躍
欲以小智欺朝廷
其請罪非眞心也
帝曰
以情言之
文誠固無背叛之心
其失在不知其子之惡
而又文過
是欲激眾怒
何小智之有
羣臣皆請下文誠獄
帝白
文誠固有罪
然待大臣之體
亦宜有以處之
遂命收其印綬
遣歸私第
文誠旣免官
帝謂羣臣
曰
文誠身爲大臣
而縱其子結納門客
將好名耶
抑其意欲何爲耶
有臣如此
處之寔難
功臣縱不能保
亦非朕之美事
是以難也
以掌振武軍阮文仁爲掌右軍
兼署掌中軍印務
攺振保一二二衞爲右保一二二衞
振差五隊爲右差五隊
降侍內統制武日寶爲該奇
仍管忠信中侯內侯鑾儀震威諸衞隊
初曰
寶私許屬校寧家
事覺
帝召問
不以寔對
命繫于獄
刑部請坐以徒
帝曰
曰
寶見朕詰責恐懼
托辭
非敢故爲欺罔
且經受釋絏
旣足示懲
姑從寬貶降可也
以侍中左一衞衞尉尊室曎爲侍內統制
管領內直勝威忠勤健武信威五衞及堅勇三隊
命束內黃劍左衞右衞諸隊充信威衞
以吏部僉事陳利貞爲定祥記
楨爲諒山參協
召淸
又神策軍弁兵之戍嘉定者從漕船來京
旣至
優給錢米
放之
還人各錢五
糈米五方
又安以北旱
蠲是年夏徵田租
又安淸進十之五
淸平十之四
北城十之三
尋以淸又米貴
命發倉米各五萬斛
減價糶之
是夏應徵租粟
聽以錢代納錢八陌粟一斛
又令所在修理橋梁道路
月給錢米
以裕民食
築宋山護田堤
去歲信威衞尉尊室暉奏請畱衞兵于鎭同
與縣民築堤以衞農
帝從其請
至是起工築作
命發錢一千緡米五千方給之
卷五十三
帝念諸地方沿途驛遞疲勞
勅自今事非關紫
聽畱三五日
竢數事倂發
以舒民方
又以廣德至淸平米貴
命給驛夫三月糧
太原屬校黃秋元捕獲逋匪名振
以納賞錢一百緡
廣平布政外州匪渠名奠
僞稱乾泰年號
糾社黨干淸泡名謀起
僞畱守潘文珲引兵圍捕
奠竄又安
官軍捕誅之
許文翰首合阮文榮領徵
爲安傳社民所控
下刑部議
阮懷瓊奏
言
源潭所以與民均利
諸衙屬員例不得爭徵
今營臣徇許
請問以違令律
從之
議浚朱篤河
令劉福祥阮德仕等
相度里路
自朱篤堡後面至
繪圖以進
淖口桄榔樹等處
命揀平定全柄船五十一人
置爲侍內震侯隊
卷五十三
五月鑄造皇太子銀寶寳
方六分七釐
厚三分
蹐龍鈕
篆刻東朝示信
定朝賀班序
皇太子及皇子皇孫諸公拜位竝在殿上
皇太子位左班之上
右班首
尊室昇
慶賀表文仍于太和殿丹墀下宣讀以進
淸和殿慶賀
百官具大朝冠服
隨班稱賀
賀箋廷臣稱文武等
宮僚稱臣等
均用啓
命侍象三衞弁兵率京象三十匹
分往清菩北城畱戍
定弁兵漕運賞例
自京差往諸地方漕運者一次
加賞一月俸餉錢
自諸地方漕運上京者半之
除南霍師孔枚梢三礦稅例
二百斤
山西師孔码礦歲稅三百斤
諒山枚梢陷礦歲稅一百斤
城臣以其無人開採
奏除之
管艚務阮德川奏言
近聞外國商船八口者卷五十三
多假冒船牌
圖減其稅
亦有匿貨詐爲風難
以求免征
乃命諸地方官
嚴行盤詰
失察者有罪
帝與羣臣論治道
因語及民閒栄奉淫祠事
侍中統制黃公理奏
曰
京城內民居亦有信尚異端鳴鑼鼓角者
請申明律條禁戢之
帝曰
可
修內圖家
帝以朱篤堡工役未完
而雨候將至
令嘉定城臣
悉放軍民休息
待來春爲之
六月已酉朔賜皇太子冠服
以健武肅保一肅保二三衞震侯侍儀司膳水軍各一隊充侍從
議定冊立大禮
命戶部尙書阮廷德充宣冊官
禮部參知裴德緡充捧冊寶官
吏部參知范光澈充捧大南寔錄正編第紀卷五十三
詔官工部參知段日元吏部參知陳文恂充左右內贊官
隸四營知縣來京
勅
自今
皇太子及皇子皇孫諸公入侍
自皇城諸門以內
皇太子行儀輭輿一
蓋二劍三
諸公行儀
輭輿蓋劍各一
均至興慶門外止
皇女及諸公之妾但由顯仁彰德共辰諸門八行
儀用輿蓋各一
至履順門外止
乙卯淸和殿成
殿以長壽宮材木爲之
皇四子見板上舊刻詩多頌禱語
不敢自居
奏請刋削
帝然之
丙辰皇四子陞居干淸和殿
大南寔錄正編第紀卷五十三
丁巳以冊立大禮
虔吿列廟
巳未帝御太和殿
冊立皇四子爲皇太子
攽金册金寶
皇太子拜受命
禮成
皇子皇孫尊人
文武百官奉冊寶詣淸和殿安干端本堂
册文日
朕惟震男垂象
麟趾見稱
惟燕翼尤貴貽謀
而永命必資令嗣
咨爾皇子天性慈祥
宇量宏廓
聰明之德守以謙恭孝友之誠
時加勉勵
以長以賢
克堪負荷
念我崎嶇南徼
百戰搶攘
殱不共之讎
拓全越之地
以有今日
深惟社稷大南寔錄正編第紀卷五十三
至計允屬元良
朕志先定
百辟協從
是用蠲吉
虔吿宗廟
立爾爲皇太子
爾其日新厥德
惟懷永圖
以明君臣父子之道
成修齊治平之敎
用答揚我光命
大誥中外
詔曰
春秋一統之義始於正名
聖人垂裕之謀先於建嗣
朕丕釐耿命
光撫鴻圖
深惟天下大計
思得元良
今皇子聰明仁孝
克堪負荷
朕志先定
百辟協從
以本月初九日祗吿太廟
十一日冊立爲皇太子
以正國本昭嗣服
於戲
以年以德
旣爲天下得人
重潤重輝
佇衍社稷之福
庚申皇太子祗謁列廟皇仁殿卷五十三
癸亥皇子皇孫尊人文武上表慶賀
翌日詣淸和殿慶賀
命廷臣擇文班從二品至正五品學行醇謹者
充清和殿輔導
尋以刑部參知阮懷瓊禮部參知裴德緡兵部僉事黃金煥等充之
其尋常部務竝免會辨
惟大事乃預
麟阮登財阮登洵翰林院阮慶等均充侍講
刑部參知黎伯品自嘉定八覲令畱京供職
以屬內該隊阮德憑爲思容海口守禦
望閣該奇武文奠爲龍川管道
欽差該隊范文眞爲朱篤舊守所管守
以左軍額外衞尉黎文慈爲左保二衞衞尉
帝以諸軍修理京城
工役艱勞
思節其力
每遇盛暑
輒令歇役
逮工竣
賞錢四萬餘緡
廣義石壁蠻復擾邊
鎭守潘進黃與戰失利
帝聞之
詔黎文悅
將兵進勦
副都統制阮文智衞尉潘文宣阮文仗等皆隸焉
復命
廣南平定
量發弁兵
從悅調遣
悅旣至
諸蠻竄伏
乃畱智仗等管兵防禦
而召悅還
逮繫潘進黃來京
下刑部議
阮懷瓊奏
言
進黃身爲邊將
撫禦乖方
以致惡蠻滋事
迨將兵攻勦
又誤軍機
請問以斬監候
從之
以舊廣南畱守阮久曠爲廣義鎭守
阮文智遣阮文仗
襲擊石壁蠻
大破之
先是廣義隊長阮特爲管率夌辱
之蠻屢導蠻人刧掠
及大軍進至
特自首
乞立功贖罪
黎文悅許之
至是詐誘諸蠻復來
智密令仗
伏兵掩擊之
斬百餘級
獲械仗甚眾
捷聞
賞仗冠服錢一千五百緡
升兵錢六千緡
而免
特罪復蠲
又安以北冬徵田租
太南寔錄正編第紀卷五十三
詔
曰
治國莫大於養民
善政必先於保惠諸地方
今春嗇雨
禾穀歉收
夏租旣已寬減
第近來農功未遂
民瘼未舒
朕心誠深矜恤
其復蠲减冬租
又安淸葚十之五
淸平十之四
北城十之三
免嘉定木艇隊畱欠木稅
尊室嘲奏
請補從諸軍衞隊
俾得効用
帝嘉之
因命尊室昇
據尊人十八歲以上
彙冊具奏
尋以嘲等十人爲該隊率內侯十隊追贈神策軍班直選鋒左衞衞尉黎成理爲掌奇
給墓夫七人
望閣功
成理有發廣德民浚淅陂至榮衞二社
卽今利名河道農河道
命支錢米給之
千方置屬淸和殿
侍內內差諸隊
令募籍外民充之
大南寔錄正@第紀卷五十三
命廷臣
覆議阮文詮逆案
初帝嘗令刑部以獄辭摘奏
讀至阮文誠令阮張效覆看母墳事
帝曰
文誠求吉地
將恐富貴之不益耶
昔文誠嘗言
西北有虹
七日相鬬
職非司天
何乃發言之易若此
其子之不道皆平日不能防閑之所致也
至是案上
廷臣皆言
文詮謀圖反通
罪狀巳彰
文誠乃敢隱蔽其子
且又妖言妄奏
治墳踰制
薦舉非人
諸多不法
請皆寘之死罪
吏部參知陳文恂獨以爲
文誠不能敎子
其罪輕
阮維和參劾大臣其罪重
帝怒日
是欲鉗人之口也
豈非有朋黨耶
乃命覆議
廣德有充役囚
限滿無人領登籍者
營臣以奏
令剌字充營兵
帝覽天姥寺圖
謂羣臣
曰
此寺山水靑秀
先朝遺跡
有御園及釣臺在焉
禮部尚書鄧德超猶大南
是錄正編第紀卷五十三
刑部奏秋審
帝諭范如登
曰
刑獄重事也
秋審係人生死
卿其愼之
大南寔錄正編第一紀卷之五十三止

