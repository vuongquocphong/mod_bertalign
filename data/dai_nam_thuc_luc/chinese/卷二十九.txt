大南寔錄正編第一紀卷之二十九
世祖高皇帝寔錄
丙寅嘉隆五年夏五月巳未帝卽皇帝位于太和殿
以土德王
色尚黃
前六日甲寅祗吿天地
丙辰祗吿列廟
是日設大朝儀于太和殿
羣臣奉金冊
上進
大南寔錄編第紀卷干九
冊文
曰
臣等竊聞
有聖人之至德
必膺聖人之大寶
立天下之正位
必受天下之顯名
故洪範垂建極之文
而春秋重正始之義
汝惟我越夙宅明都
先王弘開拓之基
積德累功
與天無極
列聖篤勤成之緒
深仁厚澤在人不忘
豐詒久賁前庥
震出亶逢嘉運
欽惟王上陛下英雄冠古
智勇表邦
雲雷邁濟時屯
大伐罪弔民之舉
風電遞行天討
兼中興創業之難
鉞旄用集大勳
鐘簾不移舊物
全越之幅員一統
謳歌朝覲咸歸中天之日月
重新社稷神人有主
怙冒胥同於億兆
鋪揚敦請於再三
奉聖明撝揖未遑
謙牧愈光於龍德
久愜孚顒
切盻於虎文
旣符利見之徵
允協大同之吉
臣等謹奉冊
恭上皇帝尊號
伏望未南寔錄正編第紀卷干九
凝樞宸極
耀彩微垣
膺大諦之鴻稱
介綏崇之駿祉
高明博厚
配天地以無疆
長久安寧
歷世年而有永
帝卽皇帝位
下詔
布吿中外
羣臣上表稱賀
詔曰
朕惟君德象日
王者是以嚮明
乾道統天
聖人因而取法
洪惟我國家奄有南服
列先聖王建篤基勤二百餘載
聖賢世出
功德表見
頃者天造草昧
國步式微
朕冲齡遘閔
播越偏壁
乃自嘉定進攝王位
思維綫圖權繫輿望
夙夜兢業
深惟忝厥前庥
賴廟社之靈羣帥之力
殱讎復物
恢拓疆宇
輔朕以成厥志
繼述朕職
其敢居此勳伐
親公鼎臣誦言於朝
奏章屢上
以謂
寵綏之責天旣命朕無疆大曆服
亦惟朕嗣
敦請朕帝
以明統紀
是用俯諧僉請
以本月初七日虔吿大南寔錄編第紀卷二十九
九日虔吿宗廟
十二日膺受晉尊冊文正皇帝位號
諸有制
冊冠用承天興運等字
於以弘先聖之業
正我越之統
中外遐邇咸與維新
特降恩赦八條
一
諸營鎭公私田土今年租栗蠲十之五
一
官田官屯田田庄官寨與寓祿及僞犯田土已八官
今年糧粟錢例蠲十之五
一
正戶客尸壯軍民别納别倂老疾民丁各項今年身庸稅錢蠲十之五
一
嘉定諸營前經有詔蠲免癸亥甲子乙丑丙寅丁卯五年差餘稅錢
今復得戊辰一年
凡六年
一
平和平順二營前經有詔蠲减癸亥甲子乙丑丙寅丁卯五年差餘稅錢十之二
其應徵八分
今復蠲其半
一
又安清菩北城諸鎭今年身庸稅錢蠲十之五
一
北城諸鎭蠻人儂人清人輔導六區隴儂人雇功今年銀錢例蠲十之五
一
配役囚徒各照年限減半
有擬徒滿代者
年到六十五歲
竝行放釋
如犯十惡
故殺人侵盜官物
首黨行刧
彊姦犯姦
故燒人房屋發塚
詐僞勅書印信
故出八人罪
受枉法不枉法贓
及案擬畱監待斃者俱不在
寬赦之
於戲
皇建極
錫民以福
載稽洪範之文
天申例休
眷我有邦
永奠金甌之祚
賜廣德廣治廣平廣南四營耆老大酺錢五大南寔錄正編第紀卷二十九百緡
定朝儀
月以朔望設大朝干大和殿
六品以上具大朝冠服朝拜
初五初十二十二十五等日設常朝干勤政殿
四品以上具常朝冠服朝拜
諸城營鎭
朔望日各於行宮望拜
束廣義十堅奇爲六堅奇
初廣義兵民悉其數置十堅奇
至是命黎文悅
揀點如諸營例
三取其一
得兵三千人
立爲中堅前堅左堅右堅後堅內堅六奇
先是屬興化鎭萊州文盤州州長刀政玉刀國威等以屬州諸芒峝及嵩陵黃岩綏阜合肥諸州之民久經流散
多投干淸
復供受稅課
鎭臣因而遣之
於是芒齊芒扶芳芒尊那依屬萊州
芒揞岩州屬黃平屬綏蘆
峝諸酋長相率歸附
淸雲貴總督聞阜州太南寔錄正編第紀卷二十九
猛寨俱屬淸
康熙年閒已八版圖百有餘年
建水縣相安無事
今興化鎭目誘之來歸
不勝詫異
猛梭管轄十五寨
猛剌書後備列諸猛管轄
猛丁管轄各八寨
猛賴猛蚌管轄各五寨
猛弄管轄七寨
請行查辨
北城驛上其晝
帝以邊疆事體關重
詔城臣
詳查興化地界及六猛事跡
以聞
阮文誠問諸興化州長昭晉州刁國鈺萊州刀政玉等
皆言
猛梭乃昭晉之芒收猛賴乃萊州之芒剌
二芒僻居邊遠
與淸建水縣民雜處
且昭晉州豐收平蘆二峝萊州懷來峝經爲淸邊吏脅收銀稅
豐收平蘆懷來三峝
淸縣官歲收銀稅
今淸復以二猛列爲編戶
各二百二十兩
則二州土地所存無幾矣
圖以進
因上疏
言
興化上游一帶與淸雲南省臨安開化諸府地勢毗連
自莫敬寬以牛羊蝴蝶普園三峝奔投于淸
黎永治初清致莫俘
復歸其地
其後土目韋福廉受賄大南
是錄正編第紀卷二干九
復陰以三峝屬淸
黎氏累請查辨
皆爲淸邊吏所阻
黎保泰閒淸遣雲貴總督鄂爾泰會同竪碑
斷以本國賭呪河爲界
自賭呪河以西嵩陵醴泉黃岩綏阜合肥謙州萊州
凡七州竝屬興化
黎永佑閒逆民黃公舒阻兵據守垂三十年
黎氏姑息置之不問
七州之民自此夤緣北附
邊吏因而勒令改裝插牌征稅
自黎至僞西
每欲申畫
皆莫能得
是則興化安西府十州
其六州黃岩合肥嵩陵綏阜醴泉謙州淪于清從來久矣
今昭晉萊州正在興化屬籍
而淸人復以二州芒峝民混著爲諸猛寨
不過是他邊吏利其土地人民
别立稱號
希圖霸占
而雲貴總督一味徇聽
來文總屬茫然無據
今請先復書干雲貴總督
詳辨二州疆土
祈以委員會同申畫
以觀其意
後再辨及六州疆界故事
則雲貴總督必將慮我或生邊隙
不得不爲之籌料
而二州之民亦從此可免重受征稅矣
奏八帝以開創之初未遑邊略
事寢不報
議改北城諸鎭常行簿
故黎丁籍生者不計
死者不除
謂之常行簿
初帝旣定北河
卽欲令民攺造丁籍
以問黎舊臣阮蹚
對
曰
黎常行簿
行之旣久
民閒便之
今一旦更改
臣竊以爲未可
帝默然
至是鄧陳常八朝
帝以具事爲問
謂之
曰
小民安於故習
改革爲難
然非更定於其始
何以常守於其後
卿意何如
陳常對
曰
聖人於民可與成終而不可與慮始
可使由之而不可使知之
革俗以漸
乃爲治之要也
帝曰
然
山南上協鎭阮維和有罪免
去歲大水
維和委屬吏陳文淑等履勘
淑等因受民財
率意增減
城臣按其狀以聞
淑等俱坐死
維和坐免
平定記錄陳文恂坐免
平定前因颶風
倉粟多秕
侍內衞尉阮文講往載粟
詰之
恂曰
秕自秕爾
載不載
自他
講以聞
帝大怒
逮繫恂來京
下吏議
恂坐罷職
六月庚辰大宴羣臣干勤政殿
尊室昇
阮文仁阮奇計以次上壽
帝親酌尚方酒賜之
羣臣預宴者賞賚有差
文武二品以上竝預宴賚
三品至五品賜之宴錢
賜諸城營鎭宴錢廣德廣治廣平廣南廣義平定富安諸營各一百緡
廣義六堅奇六百缗
平和營及和勝奇平順管及順義奇各一百五十緡
順城鎭五十緡
嘉定鎭二千五百緡
鎭邊藩鎭鎭定永鎭諸營各一百緡
河僊鎭五十緡
又安鎭一千五百緡
淸甚內領一千緡
外鎮一百五十緡
內外鎭諸藩臣一百緡
北城及丙外諸镇一萬緡
外六鎭藩臣三百緡
甲申追尊列聖帝后
績昭勳靖王尊爲貽謀垂裕欽恭惠哲顯祐宏休濟世啓運仁聖靖皇帝
廟號肇祖
冊文曰
王者建國受命
必推始祖所自出之帝
而崇祀之
所以報本追遠也
欽惟貽謀垂裕欽恭惠哲顯祐宏休濟世偉績昭勳靖王陛下智勇天錫
聰明神授
至仁厚澤以貽子孫
肆皇天鑒于我有阮增篤其慶
殄殱國讎
大拓疆宇
臻玆盛美
厥有自來
栄德報功
允宜首擧
謹率羣臣奉金
冊上尊號
曰貽謀垂裕欽恭惠哲顯祐宏休濟世啓運仁聖靖皇帝
廟號肇祖
伏惟聖靈在上
光受鴻稱
保佑家邦
世世享德
慈信昭懿弘仁德妃尊爲慈信昭
懿弘仁淑德靖皇后
冊文曰
坤元光大所以配乾
后德純全故能相帝
表顯尊崇
禮宜兼舉
欽惟慈信昭懿弘仁阮德妃殿下恭德温温
徽音秩秩
螽斯之慶溢於門庭
鷄鳴之勤洽乎閨閫
肆今憑藉
靈貺滋賁
弘休懿行豐功鋪揚敢後
册上尊號
曰慈信昭懿弘仁淑德靖皇后
伏惟洋靈陟降
厚載無疆
光受太南寔錄正編第紀卷干九
鴻名永綏慶祉
肇基垂統欽明恭懿謹義達理顯應昭祐耀靈嘉裕太王
尊爲肇基垂統欽明恭懿謹義達理顯應昭祐耀靈嘉裕皇帝
廟號太祖
冊文曰
報本反始
尊祖敬宋
此仁之至義之盡也
欽惟肇基垂統欽明恭懿謹義達理顯應昭祐耀靈嘉裕太王陛下天錫勇智略大
經營相機乘時
建邦啓土
肇基王迹二百餘年
功加于時
德垂後裔
今仰荷寵靈
重恢疆宇
式稽盛典
祗薦徽稱
謹率羣臣
奉金册
上尊號
曰肇基垂統欽明恭懿謹義達理顯應昭祐耀靈嘉裕大南寔錄編第紀卷一十九十二
皇帝廟號太祖
伏惟焄蒿陟降
鑒此孝思
光受鴻嘉永綏福祉
慈良光淑明德懿妃
尊爲慈良光淑明德懿恭嘉裕皇后
冊文曰
旄鉞定國
寔由聖功
琚瑀齊家
率資后德
慈良光淑明德阮懿妃殿下以聖配聖
胥宇新邑
勖勤勞於戎伍
式貞靜於庭闈
化被邦家
慶延胤嗣
肆今仰憑餘蔭
增賁前休
顧此綏成
敢稽崇報
謹率羣臣
奉金冊
上尊號
曰
慈良光淑明德懿恭嘉裕皇后
伏惟陟降洋洋
光膺顯冊
永綿介祉億萬斯年
顯謨光烈温恭明睿翼善綏猷孝文王尊爲顯謨光烈温恭明睿翼善綏猷孝文皇帝廟號熙宗
冊文曰
有親則可久
有功則可大
故表顯推崇
人道所以爲孝
欽惟顯謨光烈温恭明睿翼善緩猷孝文王陛下光膺駿命
丕紹鴻圖
無逸以祈天
忠厚以守國
威德所曁
邊陲無警典則之貽子孫永頼
肆今憑藉餘蔭
增賁前基
表懿垂鴻
徽尊敢後
謹率羣臣
奉金冊
上尊號
曰
顯謨光烈温恭明睿翼善綏猷孝文皇帝廟號熙宗
伏惟靈爽洋洋
俯垂鑒格
慶流後裔
於斯萬年
徽恭順妃尊爲徽恭慈愼温淑順莊孝文皇后
至哉坤元
上配乾體
鋪揚懿鑠
所以答厚貺而隆達孝也
欽惟徽恭阮順妃殿下靜一端莊
含弘光大
化施及遠
德洽無疆
鍾毓凝休
繁昌流慶
今仰藉寵靈
重延嗣服
式稽典禮
祗薦鴻嘉
謹率羣臣
奉金册
上尊號
曰徽恭慈愼温淑順莊孝文皇后
伏惟焄蒿如在
于時格思
光受徽稱
永綏福祉
承基纘統剛明雄毅威斷英武孝昭王
尊爲承基纘統剛明雄毅威斷英武孝昭皇帝廟號神宗
冊文
曰
顯揚祖德
敦祀宗功
古今之通義也
欽惟承基纘統剛明雄毅威斷英武孝昭王陛下聖敬日躋
睿聰天縱
率循大卞
恢拓提封
丕顯哉謨
克昌厥後
今仰荷寵靈
奄有區夏
參稽典禮
祗薦徽稱
謹率羣臣
奉金册
上尊號
曰
承基纘統剛明雄毅威斷英武孝昭皇帝廟號神宗
伏惟睿靈有赫
峻極于天
陟降是皇
永綏多福
貞淑慈靜敏睿惠妃尊爲貞淑慈靜敏睿惠敬孝昭皇后
曰
宗廟之禮敬其所尊
愛其所親
干以報功而崇德也
欽惟貞淑慈靜敏睿段惠妃殿下齊媚芳儀
貞純韙範
坤元合德
化始庭闈
震夙凝祥
慶延社稷
福履綏成
奕世無極
今仰憑靈貺
再造鴻圖
虔奉徽章
式隆美業
謹率羣臣
奉金冊上尊號
曰貞淑慈靜敏睿惠敬孝昭皇后
伏惟陟降洋洋
光膺顯號
永綿介祉
申錫無疆
宣威建武英明莊正聖德神功孝哲王
尊爲宣威建武英明莊正聖德神功孝哲皇帝
廟號太宗
冊文曰
享厚報者思祖宗之美施
敬所尊者法帝王之達孝
欽惟宣威建武英明莊正聖德神功孝哲王陛下天錫智勇
淵泉時出
重熙累洽
祗紹丕基
內修外攘
增光前烈
惇大之化成于家邦
燕翼之謀施于孫子
肆今憑仗靈貺
滋賁宏休
仰積累之所貽
豈鋪揚之敢後
謹率羣臣
奉金册上尊號
曰宣威建武英明莊正聖德神功孝哲皇帝
廟號太宗
陟降永錫純禧
億萬斯年長凝鼎命
慈敏昭聖莊烈莊妃尊爲慈敏昭聖恭靜莊愼孝哲皇后
册文曰
有繼治之聖君必有齊家之淑德
兼尊竝貴
禮之正也
欽惟慈敏昭聖莊烈朱莊妃殿下貞靜令儀
齊莊懿範
乾元合德
坤厚流光
化洽關睢
恩覃樛木
儀型可則
聖善難名
今克集大勳
追懷美業
式稽典禮
仰答休嘉
謹率羣臣奉金册上尊號
曰慈敏昭聖恭靜莊慎孝哲皇后
伏惟陟降是皇
光膺顯號
永錫祚胤
悠久無疆
慈僊惠聖貞順靜妃尊爲慈僊惠聖貞順靜仁孝哲皇后
冊文曰
敍倫庸禮
報本尊親
子孫之達孝也
欽惟慈僊惠聖貞順宋靜妃殿下寶婺凝輝
純坤令德
閨儀嫻習
宗事恪襄
上配乾元
篤生震嗣
繼承衍綿長之統
慶澤開昌大之基
肆今仰藉餘靈
恢拓提封
臻兹大業
載稽盛典
禮舉竝尊
謹率羣臣
奉金冊上尊號
洋爽如臨
焄蒿降格
光膺寶號
默相瑤圖
紹休纂業寬洪博厚温惠慈祥孝義王
尊爲紹休纂業寬洪博厚温惠慈祥孝義皇帝
廟號英宗
冊文曰
孝莫大於顯揚
禮莫隆於愛敬
故孝之所至
禮必極焉
欽惟紹休纂業寬洪博厚温惠慈祥孝義王陛下政攬一初
統承四后
撫辰凝績
囿一世于雍衡
和眾安民
奠四陲于晏帖
積德累仁
光前耀後
今仰憑靈佑
廓清海寓
參稽彝典
廑薦徽稱
謹率羣臣
奉金冊
上尊號
曰紹休纂業寬洪博厚温惠慈祥孝義皇帝
廟號大南
寔錄正編
第紀
英宗伏惟濯洋如在
陟降有臨
受此鴻名
永綏福祉
慈節靜淑孝慈憲妃尊爲慈節靜淑慧敏憲順孝義皇后
冊文
曰
業建西岐壬姜篤慶
基開東雒馬鄧紹休
遠媲前徽
式隆厚報
欽惟慈節靜淑孝慈宋憲妃殿下百行純備
萬善攸兼
含弘上配乾元
治內正
琚珩之範
祥發
誕生震嗣
之宗
肆今憑藉餘靈
重新耿命
廑揚懿鑠
仰答休光
謹率羣臣奉金冊
上尊號
曰慈節靜淑慧敏憲順孝義皇后
伏惟靈爽如臨
鑒格不遠
光膺寶冊
默相瑤圖
英謨雄略聖文宣達寬慈仁恕孝明王尊爲英謨雄略聖文宣達寬慈仁恕孝明皇帝廟號顯宗
冊文
曰
帝王有徽號鴻稱所以顯功德於萬世也
欽惟英謨雄略聖文宣達寬慈仁恕孝明王陛下聖敬日躋
睿聰天縱
緒承五后
治迓雍衡
恬養百年
民登仁壽
造士之化洽于菁莪
作人之休隆于棫樸
增光前烈
啓迪後人
今仰荷寵靈
丕釐耿命
式稽彝典
祗薦徽稱
謹率羣臣奉金冊上尊號
曰英謨雄略聖文宣達寬慈仁恕孝明皇帝廟號顯宗
伏惟大南寔錄正編第紀
聖靈降鑒
永錫祚胤
卜世卜年悠久無疆
慈惠恭淑懿德敬妃
尊爲慈惠恭淑懿德敬穆孝明皇后
冊文
曰
承乾曰坤
配帝曰后
禮起於義
以正宗廟之禮也
欽惟慈惠恭淑懿德宋敬妃殿下簪珥芳儀琚珩淑德
齊媚肅椒宮之範
鷄鳴克相憂勤
鍾毓徵甚渚之祥
麟趾永垂昌大
肆今仰承餘澤
光啓丕基
載考禮文
廑揚懿美
謹率羣臣
奉金冊
上尊號
曰慈惠恭淑懿德敬穆孝明皇后
伏惟焄蒿如在
鑒格有孚
默相邦家
永延磐泰
宣光紹烈濬哲靜淵經文緯武孝寧王
尊爲宣光紹烈濬哲靜淵經文緯武孝寧皇帝
廟號肅宗
卷干九二十三
冊文
曰
表顯褒崇帝王尊祖敬宗之鉅典也
欽惟宣光紹烈濬哲靜淵經文緯武孝寧王陛下齊聖廣淵温恭睿智
敬天勤民
因時立政
拓土開疆
威聲遐曁
光前啓後
功德兼隆
今仰荷先靈
掃淨塵氛
重輝日月
追思懿美
祗薦鴻稱
謹率羣臣
奉金册
上尊號
曰宣光紹烈濬哲靜淵經文緯武孝寧皇帝
廟號肅宗
伏惟聖靈降鑒
錫以嘉福
克昌厥後
永孚于休
淑妃尊爲慈懿光順昭憲淑惠孝寧皇后
冊文
曰
天地之道乾坤合德
宗廟之禮帝后竝尊
欽惟大南寔錄正編第紀卷干九二十四婺
光聯宸極
琚珩端肅穆之儀型
扶輿秀毓聖躬
磐泰衍悠長之宗統
肆今仰憑靈貺
增賁前休
廑薦徽稱
式彰懿德
謹率羣臣奉金冊
上尊號
曰慈懿光順昭憲淑惠孝寧皇后
伏惟爽洋鑒格
錫以純禧
保護國家與天地竝
乾剛威斷神毅聖猷仁慈睿智孝武王
尊爲乾剛威斷神毅聖猷仁慈睿智孝武皇帝
廟號世宗
册文
曰
新德新命祖考之積慶
致愛致愨帝王之達孝
欽惟乾剛威斷神毅聖猷仁慈睿智孝武王陛下明符震出
健體乾行
徽懿之德被干臣民
英毅之聲播干遠近
仁覃四薄
政闡一新
易服色
定官名
制作煥然可述
道德風烈在人不忘
肆今仰憑靈貺
獲紹前休
克復舊京
重恢疆宇
式稽盛典
祗薦徽稱
尊號
曰乾剛威斷神毅聖猷仁慈睿智孝武皇帝
廟號世宗
伏惟聖靈陟降
在帝左右
永錫祚胤
悠久無疆
温誠太妃尊爲温誠徽懿莊慈毓聖孝武皇后
册文
曰
塗山啓夏
有娀肇商
美竝媲於前徽
禮宜隆於厚報
欽惟温誠張太妃殿下四德攸兼
百行純備
含弘配帝
貞順承天
琚瑀之節和鳴在公
髪膚之利流慶於後
今仰仗寵靈
重延嗣服
載稽典禮
祗薦鴻稱
謹率羣臣奉金
冊上尊號
曰温誠徽懿莊慈毓聖孝武皇后
伏惟焄蒿如在
赫濯有臨
默相鴻圖
永綏福祉
聰明寬厚英敏惠和孝定王尊爲聰明寬厚英敏惠和孝定
皇帝廟號睿宗
冊文
曰
帝王受命
宗廟薦榮
此愛敬之極致也
欽惟聰明寬厚英敏惠和孝定王陛下懿德温恭
英資仁厚
撫盈成之業
際頻艱之步
或天或淵
與時偕極
流風遺澤在人不忘
茲仰荷寵靈
克臻大業
載稽盛典
祗薦徽名
冊上尊號
曰聰明寬厚英敏惠和孝定皇帝
廟號睿宗
伏惟陟降鑒格
享干至誠
佑我邦家
永延福履
乙酉追尊慈祥澹泊寬裕温和孝康王
爲仁明謹厚寬裕温和孝康皇帝
廟號皇考
册交
曰
孝莫大於尊親
故子有天下
尊歸於父
此孝道之極也
欽惟慈祥澹泊寬裕温和孝康王
陛下德符作聖
望協宜王
以恭讓之資濟英雄之志
至敬至孝格于上下
仁聲仁聞洽于臣民
帝是用眷
俾昌厥嗣
肆臣凉藐獨當艱大
仰憑靈貺
幸能殱厥讎虜
奠安宗社
寔賴積慶累仁以致然也
謹率羣臣
奉大南寔錄正編第紀卷二十九二十八金册
上尊號
曰仁明謹厚寬裕温和孝康皇帝
廟號皇考
伏惟靈爽有孚
鑒臨孔邇
建而不悖
兼三皇五帝之徽休
其用申衍萬禩千秋之曆
@印
帝御太和殿受賀
大誥中外
詔
曰
自古有天下者必追尊祖考
表顯推崇
式彰盛典
厚功懋德
遺厥後嗣
我先太王建邦啓十
寔基王迹
列聖繼傳
顯謨承烈
王業日以光大
我皇考義問素著
仁厚之德足人聽聞
克篤其慶
以昌厥後
肆朕仰仗寵靈
光復舊物
恢拓疆宇
深惟聖祖神宗垂裕之休永世無極
今朕甫諧僉請
旣正帝號
稽古追尊宗廟之禮允宜首舉
已於本月初八日率羣臣奉金冊
追尊列先聖王徽號爲皇帝
列先王妃爲皇后
初九日親率羣臣奉金册
追尊皇考徽號爲皇帝
歲序薦享
牲幣祝嘏竝用皇帝禮樂
以大顯揚
以昭崇答
於戲
踐其位
行其禮
兹旣隆敬愛之誠
本諸身
徵諸民
尚佇溥合同之化
正一品卹錢四百緡
定文武官員恩卹錢例
從一品三百緡
正二品二百緡
從二品一百緡
正三品七十緡
從三品四十緡
正從四品三十緡
正從五品二十五缗
正從六品二十緡
正從七品十五緡
正從八品十緡
正從九品五緡
工所匠役三緡
勳舊諸臣特加恩䘏者不在此例
粟一升
浮水師
漕嘉定粟
粟多浮至三勺
漕者不願領畱
鎭臣以事具奏
帝以嘉定比歲不登
令悉輸京
蠲廣義諸源稅
廣義沱蓬虬蚆附婆地波澌四源
歲徵稅錢一千七百二十緡
自嘉隆二年攻勦惡蠻
禁通商而免其稅
至是官兵猶在
防禦商賈不便
營臣以奏
命蠲之
改河僊丸臭汛爲金嶼汛
復以阮克寬爲山南上協鎭
克寬丁艱
公除
復令仍舊供職
大南寔錄正編第一紀卷之二十九止
太南寔錄正編第紀卷二十九三十一

