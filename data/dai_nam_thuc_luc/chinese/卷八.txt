大南寔錄正編第一紀卷之八
世祖高皇帝寔錄
乙卯十六年秋七月賊據庫山
屯堡甚固
我兵攻之久不拔
會有賊遊兵阮名儒降
帝令密問
以暗襲路徑
儒請嚮道
乃選肅直內直各隊戰心軍三百餘人
夜渡魚場江
士卒皆裸衣爬上庫山
擧火焚其堡
帝自將大兵繼至
喊聲振天
風猛火烈
賊大驚潰
我太南寔錄正編第紀兵
連破賊十二堡
賊將陳光耀等遂撤圍遁走
遺棄象匹火車大礮及器械不可勝數
帝命管先鋒營阮文誠
兼領班直
後肅武前支効忠支將士追之
賞後軍營將士錢一萬緡
諭武性
曰
自我委卿一營將士畱鎭此地
九月于兹
饑不得食
勞不得息
兼以久冒風霜
多生疾病
乃能戮力同心
內保全城
外禦勍敵
可謂疾風之勁草寒歲之孤松
似此艱貞
殊深軫念
今賊巳遁退
卿與諸將士聽各畱城安養休息
尋令照所屬部曲
該隊隊長誰是勇敢
開城出戰
得勝與雖不出戰
而能致力堅守
及諸文翰
參論書記
誰是文學稍通
言辭敏達
有善可名
有才可取
各彙修名冊
候旨議賞
帝親率舟師進楮洲
命雄武衞阮德川龍武衞阮軒太南寔錄正編第紀
選鋒左衞黎成理
各率衞兵
迅往艱難嶺
設三堡於山脚以捍賊
賊奔至修鮦
悉眾攻圍我堡
我兵以大礮擊之
賊兵象多傷死
阮文誠追兵適至
賊乃潰走
前支掌奇阮文得截擊中礮
死於陣
武文諒阮德川以兵躡其後
俘賊將卒及象馬甚眾
賊將陳光耀等遂從茹扱山路奔歸仁
御舟還虬勳海口畱阮文張張福律守楮洲
上道將軍阮龍守大嶺艱難嶺
駕幸延慶城
召阮文誠
武文諒各撤兵還
初賊將退
多將礅彈埋藏者
勅平康營臣
遍傳轄內軍民
有能起獲輸官
隨大小分項
支錢給之
賊將陳光耀旣還歸仁
阮文訓謀不遂
先回順化
引兵隨之
旣至
阮光纘爲之講解
遂以耀爲少傅
訓爲少保
武文勇爲司徒
阮文名爲司馬
謂之四柱
自是賊將分黨
互相殺戮
光纘不能制
平康該簿伍克伴記錄黃秀鍾俱病卒
復以阮伊緡爲平康
該簿鄧有桃爲記錄
八月修延慶城
增構倉庫
蠲延慶平康租稅
帝以頃者西賊八寇
延慶害甚
平康次之
諭今年延慶租稅竝免
平康則蠲其租
城外民家被燒毀者搜役倂免之
帝諭諸將班師
畱掌前軍尊室
會鎭延慶城
命掌後軍武性
兼管神策中營右軍先鋒各支衞校隊兵船先回嘉定
命中軍營該奇阮德誠暫管前支
將士
隨駕凱還
摘補先鋒營前遊支爲後軍營前遊支
與中戟前㦸二衞畱延慶
從尊室會差遣
駕還嘉定
過平順
諭所在民庶
曰
張官置吏
所以爲民
司牧者當宣化承流
使民安業
惟公平者少
冗弊者多
故民有嗟嘆之聲
朝廷曾聞之矣
亦欲駐蹕數日
俾有𡨚屈者得以上達
惟王師疲勞日久
不便停畱
已命兵部阮子珠在此
如公堂官有冗濫賄貨
與各道官軍往返有侵掠要索情弊
聽各密封由兵部投遞
候予裁處
以革弊端蘇民瘼
以順城副鎭阮文振爲正鎭
欽差該奇阮交晪爲副鎭
九月駕至嘉定
宴勞將士
論功行賞有差
眞臘獻雄象二匹
禁外國商船賖買布帛
帝謂左軍副將知艚務
范文仁
曰
布帛乃土產所出之物
最切於民用
但可國中貿易
俾得充需
若貪利轉賣于他邦
則其價日貴
寒者無衣
不亦所利者少而所害者多乎
嗣後清商船出港所載生絲自五斤布帛自五疋以上竝禁
違者聽汛守拿解治罪
以神策軍內直該隊枚文議爲班直選鋒左衞副衞尉
內侯正隊長張福壽爲龍武衞副衞尉
冬十月命左軍副將范文仁
輔導東宮
諭之
曰
東宮位居儲貳
歲屬妙齡
講院
然輔導之職責在大臣
其左軍營將士甲兵準卿仍前管轄
至若東宮門庭之內官吏僚屬出衞僕從
一切諸務咸以委之
務須保護震宮薰麟德
不惟語默之閒求能寡過
更欲國家之事不周知
勿使商之伊尹周之召公得以專美於矣
授掌後軍營欽差總戎該奇武性爲欽差後軍營平西驂乘大將軍郡公中軍營左校尉欽差總戎該奇武文諒爲欽差掌奇卷八尉堅威支欽差總戎該奇阮德誠爲後方長支
神策班直後衞副衞尉黎公菊爲班選鋒左衞衞尉
欽差該奇范福於爲班古衞副衞尉
該隊胡文惠爲奮威衞副衞四
以兵部阮子珠爲刑部舊畱守阮德譜合部中營
參謀阮太元爲禮部兼督學事
七衞參論阮懷瓊爲刑部右參知
龍川道參謀裴至誠爲刑部左參知
翰林院院長黎公春爲禮部左參知
侍書院院長黃金基爲翰林院院長
克紹丁公誰充翰林院
以歸仁士人黃子高爲翰林院侍學禮部
時太元薦之也
人徵屯田寨民代納白布
製給軍士戎服
白一疋直錢二緡五陌
照除丙辰年稅錢
大南寔錄正編第紀凳八校
帝以連年征伐
諸將士病傷回貫者多
而名懸簿人副
虛寔未分
勅諸所管官各據兵籍
自甲寅九直兹
凡精兵揀擇樂從員軍何人被病被傷三後上年病汰聽回貫者另修一簿
限來月上齊
就候選分
率有徇情賄縱
不赴選者
事尉兵虎威按以軍法
議行閱選
嘉定四營二道以來年二月平
欽差平順以本年十二月爲選期
令各預修選簿
凡所轄總社村坊寔納别納及屬兵各隊船屯田隊耨各局匠司該隊隊長社長知收該尜等據本年執憑簿壯軍民三項幷老疾窮雇木及與到歲十七以上及外銷差别倂家居寓居等項
以至始回
始續新到
悉登子籍
老饒饒疾
與各年逃死
懸後修青皮選簿甲乙丙三本
居期納
選場官遣管後水營保護
阮文閑奉使
如暹報捷
佛贈王金銀花二株琦埔十兩
黃蠟沙糖各五百斤
賜二王金銀花二株
黃蠟沙糖各五百斤
屬前軍營該奇阮文趙吳公評阮文代等有太南
是錄正編第紀卷八八罪誅
初大兵出征
趙等托病不從
又聚黨刧掠
爲鎭定永鎭獲解
命斬之
梟首示眾
命監城使蘇文兌
兼管雄硝安攻各隊
典知火藥及硝硝硫黃火器煑煉收發諸事務
又令管知屯田諸隊
耨牧養牛羊黃犢
以供祭祀燕饗之用
命副建武支該奇尊壽榮管庯諧道兼潘切渭泥二道
命兵部阮德
繕管水利稅務
準定
凡自今商船往南榮龍川堅江河僊眞奔等處貿買者由吏部阮保智批憑
押用通行守信篆跡
以防姦冒
地方官毋得私許
違者罪之
十一月申定煑酒條例
錢壚二百緡
武自該隊隊長文自勾稽該合以至軍民
竝許領煑
先徵其稅
方給批憑
押用
與民同利篆跡
其有盜煑濫煑
聽領煑者捕納官
收酒器賞之
又據盜濫壚數
徵稅錢半入官
半賞捕者再笞
犯者一百
若捕者私自賄縱
及非領煑人而擅捉擅放
皆罪之
以神策軍班直選鋒左衞副衞尉
欽差屬內統兵
該奇黎文緒爲班直選鋒後衞衞尉
該隊楊伯貴爲副衞尉
屬內該隊欽差該隊黎仁使爲選鋒左衞副衞尉
欽差屬內該隊欽差督戰
該奇陶維用爲班直前衞副衞尉
欽差屬內該奇該隊裴公新爲班直後衞副衞尉屬內該隊尊室晃爲班直左衞副衞尉
欽差屬內該隊欽差
該隊尊室震爲班直右衞副衞尉
欽差屬內該隊欽差
該奇阮文連爲虎威衞副衞尉
欽差屬內該奇
該隊黎功成爲雄威衞副衞尉
屬內該隊
該隊阮文雪爲堅威衞副衞尉
都督段公明大南寔錄正編第紀爲肅武衞屬內副衞尉
勅自後
神策各衞正副衞尉竝加屬內二字
置神策軍武威衞
以北河降卒充之
以降
收副衞尉黃文誠爲武威衞屬內衞尉
該奇武公恩指揮范春儆竝爲屬內副衞尉
以降將指揮阮文書爲中軍前支副校尉
敍差該奇阮廉爲後支副校尉
左軍欽差該除阮文使中營武甲欽差該隊潘孟政竝爲神武衞副衞
命順城掌奇阮文豪
正鎭阮文振據舊額立安象奇二十人
捕象獻納
建鎭定美湫堡暫庫
命營臣
以租粟一萬五千方及鎭夷堡官鹽一千六百方貯之
平順該簿黎廷兼病免
以舊知府陳文輇爲平順該簿命掌前軍營尊室
會閱
選平康延慶二府管先鋒營
阮文誠掌奇武文諒戶部阮奇計
閱
選平順府
選訖
復揀精壯者爲鄕兵
束成隊伍
水三十六隊六隊
平城二隊
平水八隊
平順順府置順義順和順德順安順水四十三隊
義十一隊
順和十隊
順德八隊
置該隊
隊長各隊
順安四隊
順水十隊
一以土人爲之
爲兵者徭役俱免
十二月命平順
先徵丙辰年差餘稅錢併與本年稅錢運貯干延慶
以中軍後支副長支阮德誠爲右支校尉
後軍威武衞正衞武彝明爲神策揚武衞衞尉
欽差屬內該隊陳文寶降將指揮潘文德竝爲副衞尉
欽差該隊黃文漢爲雄武衞副衞尉
該隊楊進翼爲班直選鋒右衞副衞尉
賜眞臘國王匿禛龍舟馬具
命掌奇胡文璘戶部參知阮文美齊旨諭宣給之
太南寔錄正編第紀卷八
以國子監侍學黃玉藴黃公春阮公鶴阮承家陳文檀阮正是阮文焉爲翰林院侍學
申定試法
先是大駕凱還
勅定
以開年三月會試
三場一依前朝典例
珠兵部阮德譜建議
以爲
會試典例與辛亥科稍異
恐士子有所未詳
不無駭異
請擬定試法
第一場經傳義二道
史詩景詩各二題
第二場史文景文各三道
第三場史詩賦景詩賦各一題
中者分甲乙丙三項
量補官職
第一場經傳義二道中格及準免兵徭有差者甲項免兵徭六年
乙項五年
丙項四年
史詩二題中格者甲項免兵徭五年
乙項四年
丙項三年
景詩二題中格者甲項免兵徭四年
乙項三年
丙項二年
如經義不中格
而詩中格
亦不得八
第二場第二場史文中格者甲項補禮生
乙項補鐃學六年
丙項饒學五年
景文中格者甲項補僥學六年
乙項饒學五年
丙項饒學四年
何人前科已中格
蒙補某次者陞一級
其不中格不得入第三場
第三場史詩賦中格者甲項補貢士
乙項補訓導
丙項補禮生
景詩賦中十三格者甲項補訓導
乙項補禮生
學滿代何人
前科巳中格
蒙補某次者隨次陞級
議上
帝從之
帝聞屯田寨民多逃
所存無幾
勅戶部
遍傳各寨
該寨增募充之
寨以十五人爲限
月內不足
其該寨充給爲兵
嗣後寔納民
募立屯田爲該寨
除村籍之例永不準行
清嘉慶丙辰十七年元年春正月遣該奇阮進諒阮贈佛王白石寳塔一座
文瑞充正副使
如暹水晶燈一串琦蝻十兩
黃蠟石塊糖花糖沙糖各五百斤
修鎭定美湫堡
召掌奇行鎭邊畱守阮文義還
復以中軍右支校尉欽差屬內該奇阮文仁爲鎭邊畱守
命驛送茶餅于延慶
賜前軍營將士
諭尊室
會曰
此我推投膠饗士之誠
卿可分給周遍
共榮君賜
大南寔錄正編第紀
二月閱選嘉定四營
命欽差屬丙該奇阮文珠永鎭畱守胡德萬禮部阮太元兵部左參知陳福椔充鎭邊藩鎭選場官
禮部龍川堅右參知黎公春充鎭定永鎭選場官
江二道附選訖
令按籍
頒給信跡
以備檢核
防詐僞
西賊阮光纘分遣賊黨將兵
按守廣南
至歸仁
諜者還以報
帝密諭尊室
會曰
延慶地接歸仁
卿畱鎭在此
賊情諒所熟悉
如勢有可乘
或遠攻而得勝
或近取而成功
則我之兵甲船艘各已完備
抑或相機後動
未可驟舉
宜卽審熟事勢
馳表以聞
尋命齋
賜前軍營及上道將軍阮龍建義支該奇阮文桂勇義支該奇阮文願
諸將士春服有差
造嘉號大戰船十五艘
配以三才十二支
曰嘉興天號船二日
嘉慶地號船三日
嘉元人號船四日
嘉亨子號船五
曰嘉禎丑號船六十五日
嘉祥寅號船七日
嘉明卯號船八日
嘉和辰號船九日
嘉治已號船十日
嘉盛午號船十一日
嘉永未號船十二它
嘉祐申號船十三日
嘉熙酉號船十四日
嘉合戌號船十五日
五人分管之
亥號船追贈禮宣慰使侍講行禮部事阮都卒部尚書
以翰林院杜成琳爲神策雄武衞副衞尉
欽差屬丙
該隊中三場伍克
三月開試科
取中二百七十三人
明范登興等十四人中二場
陳文誕阮文奫等五十四人中一竭
陳文性陳利貞黎登瀛黃文演阮祥雲等二百五人
舊制屯田各寨黃蠟
攺定别納民差餘稅例各耨
歲徵稅錢人各二緡四陌三十文
灑夫薪柴各隊耨人各二緡三陌三十文
內院南紬光綾黑綾各司人各一緡一陌
至是改定
人各三緡
給兵匠合符
帝以軍民閒雜
名寔混澈
有假冒禁衞而掠人財者
有逃居村落而避征徭者
乃令點閱中軍營內外水步各衞隊船支校及諸營各衞
揀擇樂從軍屬兵精兵圖家諸局
匠司給以合符
使之懸佩
以驗眞僞
置神策威武衞
以舊副衞尉屬內
該隊宋@調遣
宋文盛魁之子爲衞尉
文仝爲可衞尉
賜掌前軍尊室
會蒲萄鼠錦三枝
命內馬隊往崑崙島揀官馬
以獻
嘉定四營多盜
勅諸營臣
派兵緝捕
以寧
〇居夏四月命束右軍營五支爲右軍營
中支
後支摘補中軍營
後支爲右軍營
前支左支爲右軍營
左支右支爲右軍營
右支束先鋒營中堅前㦸左㦸右㦸後㦸五隊及平順鄕兵順德八隊順和二隊凡十五隊爲先鋒
管信武中支
摘補中軍營肅威支爲先鋒營
肅威前支建武支爲先鋒營
建武後友官名軍號竝大南
是錄正編第紀卷八十七
攺從束補名色
以中軍左支校尉欽差掌奇武文諒爲右軍副將
肅威支欽差總戎該奇阮文利建武支欽差總戎該奇阮文性爲先鋒副將
中軍後支校尉欽差統兵該奇莫文蘇管右軍前支
中軍右支校尉欽差總戎該奇阮德誠管右軍右支
右校長校
欽差該奇武文敎爲副長友
右軍正左支
欽差該奇阮文選爲中支正長支
副左支
欽差該奇阮廷福爲副長支
正前支
欽差統兵該奇范得質爲後支正長支
副前支
欽差該奇胡文以爲副長支
先鋒正前支
欽差該奇阮惠爲合武中支正長支
正右支
欽差該奇阮文堅合副長支
管興福道
欽差統兵該奇黎文璘心肅威前支正長支
肅威支
左校長校
欽差大南寔錄正編第紀凳奇阮文祥爲副長支
副建武支
欽差統兵奇尊壽榮爲建武後支正長支
後校長
校差該奇范文松爲副長支
命先鋒副將阮文性以本職仍行平順畱置左軍神威神勇神略神算四衞
以神策武衞該隊范文智爲神威衞正衞
該奇阮璘該隊阮文順爲副衞左軍
右支後校
欽
該奇阮文通爲神勇衞正衞
該隊阮文興廷彫爲副衞前軍
欽差統兵
奇黃公偃欽差該隊枚文寶爲副衞前軍
欽差該隊阮文翠爲神算衞正衞
前軍欽差該隊阮文春左軍
欽差該隊裴文歡爲副衞
置後軍銳鋒戰鋒昭武宣武章武五衞
以降將都尉吳文楚爲銳鋒衞正衞
該隊裴文張阮霑爲副衞後軍左支正長支
欽差參佐底文誠爲戰鋒衞正衞
該隊阮光順阮文首查副衞
欽差該隊阮文奉爲昭武衞正衞
該四張文綉阮文道爲副衞
文翰該合黎春泰宣武衞正衞
該隊陳公盛阮文貴爲副衞
差該隊潘公明爲章武衞正衞
該隊阮文降將指揮黎儒玕爲副衞
以先鋒欽差該奇鄧進和爲堅武衞正衞
文情阮文暄爲副衞右軍前遊校長校
欽該奇楊文合爲武勇衞副衞
以左軍後支正長支黎進參爲中支正長支
左校長校阮文侶爲副長支
武勇該隊高文略爲左支正長支
前校長校白文兌爲副長支後支
左校長校阮文善爲副長支
以後軍雄鋒衞正衞枚進惠爲中支正長支
前校長校良文葩爲副長支
左支左校長校大南寔錄正編第紀杜文充爲左支正長支
前校長校阮有福爲副長支
前支右校長校阮文信爲前支副長支
右支副長支陳進爲爲後支副長支
右支右校長校阮文孝爲右支副長支
雄鋒衞副衞范文長爲正衞
欽差該奇陳文乙爲副衞
欽差該奇阮文興欽差該隊阮文明爲毅武衞副衞
以儒學訓導范文閑枚文裕充貢士院
順城鎭掌奇阮文豪正鎭阮文振獻馴象二十匹
帝念將士連年征伐
不忍重勞
議且休兵
待至來年大擧
勅諸軍營
悉放兵丁回貫
以及農候
五月右軍副將武文諒疏請
增募樂從軍
充補羽翼衞及雄旗捷差二隊
許之
申勸農令
諭諸營
公堂官
曰
農者國之本
食足然後兵彊
故古大南寔録編第紀二十二人省耕省斂
民知務本也
今當農作之候
可諭令轄下軍民人等
盡力田畝
無田者借耕
所在里役各具編簿
竢勘
以别勤惰
以府禮生范登興充貢士院
府禮生黃文演饒學陳文性充侍書院
以儒學訓導阮有恕府禮生阮有定饒學阮祥雲阮文珖阮德暄戶部參知阮等十七人充內侍書院
德晊之子
遣內院朱文燕等
如淸採買書籍貨項
原莫文蘇所
六月改補中軍舊後支安義十隊為樂
從軍原爲右軍前支武良衞
中軍舊堅威支六隊阮德誠所爲右軍
右支弘武衞
以欽差該奇潘屬精兵文盛爲武良衞正衞
范文理爲副衞
欽差該隊潘文可爲弘武衞副衞
暹羅遣使來獻雄象
帝謂占候官黎德祿阮玉璘等
曰
日食月食皆有常度
可坐而策
故精於推測者自無差謬
從前日月太南寔錄正編第紀飬有食
必待近日始以事聞
則常年已有淸曆齎來
豈不是竊人之巧
謂之寔學可乎
今而後如遇曰食
月食在何年月日
其初虧
食甚復圓
當在何辰
須預先推算度數
於前年十月上旬人各另本進呈
届期考驗
中者有賞
不中者有罰
嘉定糧米一萬漕
嘉定平順錢米貯延慶城一千四百方錢三萬緒
平順糧米一千四百餘方
命平康畱守阮湍
揀樂從軍
充補屬營
仍銃堅銃二船
船六十人
召尊室會還
命掌右軍阮黃德代鎭延慶城
副將武文諒率部曲以從
贊理鄧陳常協贊機務
秋七月以管右軍前支莫文蘇爲右軍副將
以知圖家該簿陳文泰爲工部
置水軍五營
先是始置中水前水後水三營
管營者但管一支
至是增置左水右水爲五千三營
以五捷五順五匡五翊各衞支校分補營
各中前後三支
正管營統領本營將士
副營專管中支
以中軍欽差屬內該奇管內水中水船
武彝巍管中水營協
艘事務
管前水營前順支
欽差統兵該奇阮文訓管前水營副後水營
欽差督戰
該奇阮有政爲副前水營
前水營正後支
欽差屬內該奇黃文慶管左水營
前水營副後支
欽差屬內該奇阮有議爲副左水營
前水營正前支
欽差該奇阮公俄管右水營副中順支
欽差統兵該奇阮文錦爲副右水營
管後水營左順支
欽差總戎該奇保護阮文閑管後水營
後水營副前支
管中翊校
欽差統戎該奇黎文桂爲副後水營
中水營正後支管清洲道
欽差統兵該奇衢文廉爲中水營正前支副後支管淸洲道
欽差該奇天南寔錄正編第紀武文客爲副前支
中水營正前支欽差
該奇阮文泰爲前水營正前支
中水營副前支
欽差統兵該奇阮文瑞爲前水營副前支
前水營副前支
欽差統兵該奇黃文定爲正後支前順支後校長校
該奇宋福玩爲左水營正前支右順支長校
欽差該隊鄧福忠爲副前支
後順支長校
欽差該奇陳公賴爲正後支後順支
該隊潘文叄爲副後支
中順支左校長校
欽差該奇胡文張爲右水營正前支中順支前校長校
欽差該奇陳文福爲副前支
前順支前校長校欽差該奇陳文忠爲正後支前匡校
欽差該隊阮文姜爲副後支
歸順支正長支
欽差指揮陶文良爲後水管正前支副長支陳文敎爲副前支前支正長支
欽差屬內該奇黃文貴爲正後支管前翊校
欽差統兵該奇阮瑞爲副後支
以右軍副中支
欽差統兵該奇黃文勝爲神策班直選鋒後衞衞尉
以內殿勾稽阮成軫爲正營
該簿協與欽差屬內該奇阮德講該隊蓋文孝知圖家諸局匠事務
以貢士院范登興爲神策奮武衞
參論
命中水營副後支管麻離道劉進和管潘郞道
兼麻汶榆萊二守
文徽爲欽差都統招討使
徽疏
言
西賊數年以來
屢爲王師所敗
今彼深溝高壘
休養士卒
蓋將以逸待勞
徐觀其變
我若非先發
恐或墜他術中
然攻守之勢莫如先得其地利
何日大兵進討
請先襲取廣南
占據海雲三隘
絶賊援路
廣南旣取
則歸仁廣義可傳檄而定矣
太南寔錄正編第紀卷八
帝善之
擢授是職
令與宣慰使潘文鸞宣威使潘文鳳宣武使范文綏參協杜文眞陳文富等滅回廣義廣南順化諸府
招諭義兵
竢王師不日
應從討賊
八月右軍副將莫文蘇病
請假
命神策班直選鋒前衞衞尉欽差屬內掌奇
宋曰
福暫行七軍副將
管班直前左後選鋒前左右後虎
時雄武各衞往延慶城隸
從畱鎭阮黃德調般
帝因諭黃德鄧陳常
曰
用兵之要在乎智勇相資
宋曰
福爲人勇敢
而其性未純
卿等須訓誨之
使臨事而懼
好謀而成
縱有緩急
如各衞兵調往
亦宜嚴戢
有違者斬
勿槩以內兵外兵岐視
夫民爲邦本
兵主乎嚴閫外
將軍制之
毋俟煩言也
闍婆海匪船十七艘泊竹嶼
以杉板三艘掠堅江
道兵捍擊之
斬五馘
奪其船一艘
其一二十七沒于水
一望東走
事聞
帝命雄武衞衞尉阮德川
管神策及左軍十衞兵
船
直進竹嶼川
分兵三道襲擊
獲匪渠夥八十餘人
船十五艘
礮械無算
邊民爲匪拘執者七十餘人
悉令放遣
自是闍婆讋不敢犯
商賈之路通焉
以神策軍參論
阮進保爲永鎭記錄
徵富國寔納壯軍民三項
幷老疾給所軍民差餘稅錢依四營例
其守兵墓夫明香唐人人各三緡
凡蒙給朱示如正營
各司諸準定納印錢例
營舍吏二司諸局匠訓導唱率本校錢各五缗
光綾黒綾南紬白布各司本府錢各十緡
社長錢三緡
民人上進雜銅
公同
憑給首合在家饒身錢各十緡
仲遠爲吏部右參知
胡文定爲兵部參知
訓導陳明德參謀阮伯遜爲翰林院制誥
命管先鋒營阮文誠該艚務
以太醫院阮愼大南是錄正編第紀卷八二十八爲屬
內該隊副知艚務
遣管後水營保護
阮文閑往南榮北
尋奔揀買雄象
命以前江猴面後江朱篤水利六十八所還眞臘
禁漁戶不得侵陵
亦不得私買
違者以死罪論
文武諸臣阮文張阮文誠黎文悅阮文謙阮太元陳福椔黎光定及該奇該隊知簿參論等以戎務稍暇
嘗與賭博
鬭鷄鬭魚
勝負以千百計
帝聞之
降旨切責
文張等惶恐請罪
帝特寬免
而戒飾之
九月修藩鎭會同廟
和買鎭邊沙糖
糖百斤直錢九緡
諭公堂官
曰
沙糖用以抵買兵器
正在緊需
不得不責之所產
故先發公本而後徵之
此乃公私兩便
二十九非漁民之利
爲官利也
可通諭糖戶知之
命震武支欽差屬內統兵
離道兼鷄溪羅夷扶眉三守
以中軍左支校尉
欽差掌奇行右軍副將武文諒爲左軍副將
尋命范文仁專管神武神威神勇神算神略五衞
武文諒專管五支
竝聽從東宮調撥
富安以外歲饑
帝念
節居北風
西賊或乘順來侵掠民財物
諭阮黃德
嚴飾諸海口汛守
日夜巡哨
及遍傳平康延慶二府
禾穀收成
可擇地積聚
毋近海渚
以戒不虞
又嚴禁簟帆業戶不得潛買資敵
違者重治
大南寔錄正編第紀
大南寔錄正編第一紀卷之八止

