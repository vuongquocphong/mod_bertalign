大南寔錄正編第一紀卷之五十七
世祖高皇帝寔錄
戊寅嘉隆十七年清嘉慶二春正月丙午春十三年享
命皇太子
攝祭太廟
定諸公歲祿錢二千五百緡
米一千五百方
定文武官歲俸春服及知府知縣養廉例
大南寔錄正編第紀卷五十七
詔曰
厚祿所以勸士也
徂定云初
官員俸例春服例隨宜準給
未遑酌議
今天下向平
所當均俸制祿
俾有定則
至如府縣親民
職小事繁
正俸之外加給養廉錢米
昭特格也
正一品歲俸錢米各六百
春服錢七十
從一品錢米各三百六十
春服錢六十
正二品錢米各三百
春服錢五十
從二品錢米各一百五十
春服錢三十
正三品錢米各一百二十
春服錢二十
從三品錢米各九十
春服錢十六
正四品錢未各六十
春服錢十四
從四品錢米各五十
春服錢十
正五品錢未各三十五
春服錢九
從五品錢米各三十
品錢未各二十五
春服錢七
從六品錢米各二十二
春服錢六
正從七品錢米各二十
春服錢五
正從八品錢米各十八
春服錢四
正從九品錢米各十六
春服錢四
其授官在嘉隆十六年以前
預有俸例
春服例者舊例多而新例少
支從舊例
新例多而舊例少
支從新例
其自今年正月以後
竝從新例
有過罰止正俸春服錢免焉
府縣養廉例照依正俸緩
北城內五鎭始回民逋稅
城臣奏言
諸鎭流民始回者四十二社村
積年逋負未能完納
請緩之以蘇民瘼
許之
定選補屬司例
廷臣奏言
爵命乃國家之砥卷
五十七礪惟才是與
所以示勸也
向來諸衙書記該案勾稽該合首合竝
由管官挨次推擧
三年無過
然後疏請寔授
此乃陞補常典
固所宜然
第此輩猶屬卑微
其人之賢否朝廷何由盡達
倘以次推舉
則當陞之人有罷軟者
徒事尸餐
而堪事者限於資途
自見
恐非隨材授事之意
請令內外諸衙該管上司
自今推擧
各擇其屬之能
不拘資格
以别淑慝
省溵雜
帝允其奏
改肅保一衞爲莊武衞
肅保二衞爲嚴武衞
屬淸和殿新募諸隊束
補爲宣武衞掌奇
領定祥鎭守阮瑞卒
瑞有望閣功
給墓夫四人
以雄拒二衞衞尉阮文豐爲定祥鎭守
安廣協鎭阮曰機丁艱
以兵部僉事黎文權爲安廣協鎭
錄諸地方繫囚
皇太子奏
言
向來律例未行
問刑諸衙多有積案罪囚
至有畱監待斃者
情甚可矜
請令審讞
以淸滯獄
帝然之
命諸城營鎭
悉錄繫囚罪狀
候旨定奪
申嘉定鴉片之禁授黎質為北城總鎭
質上疏辭
且請來京瞻覲
帝諭之
曰
昇隆爲北城巨閫
尹兹之寄簡在朕心
汝勿辭
但邊方久戍
念此賢勞
正思簡擇動能
以爲之貳
待有副總鎭就城
汝欲來京展覲
從汝所請
又安上匪滋擾
提兵象
分行巡緝
匪皆竄伏
因奏
請按兵不動
聽其自首
帝諭之
曰
匪黨羣聚多以千數
縱有一二出首
其黨豈能盡乎
且彼以山林爲巢穴
一聞兵聲
暫爾竄跡
防備少懈
則故態復萌
必須一番大加痛剿
殄絶惡根
首與不首非所計也
今當悉心商畫
遴委鎭屬之諳路徑者
導京兵
巡探上游等處
併力剿除
以淸地面
戶部尚書阮廷德卒
贈參政
二月以舊冉西督學阮理爲海陽督學
定給囚丁口糧例
徒囚每丁月給米十一升
流囚十升
在獄監禁及監查諸因未經處斷而無人給養者不拘男女
十八歲以上九升
十一歲以上七升
十歲以下五升
其流囚妻子有願從者
給依監禁囚例
修六部堂廨
授黎後黎維啓黎顯尊之子爲該奇
秩正三品
監守黎祀
賜之大朝冠服
以尊室峰爲該隊
秩從四品
守護毓德祠
免金龍兵匠二十人充祠夫
置祀田二百畝
六十四畝七篙
以所入供祀事
二等十三畝四篙
三等一百
太南寔錄編第紀卷五十七二十一畝九篙
歲內祭品支錢四百餘緡
命嘉定山田草田及屯田民附納枲皮
蠲免身稅有差
山田草田每稅栗一斛
附納枲皮一斤
蠲免稅錢三十文
屯田每人附納枲皮三斤
蠲免稅錢一陌三十文
復以黎公理爲山南上鎭守
阮伯釧爲懷德按撫使
砌築京城
命黃公理張福鄧阮德仕等董其役
爲城臺二十有四
前曰南明南興南勝南正南昌南亨
左曰東泰東長
東燕卽今東嘉東輔東永東平
後曰北拱
卽今北定北和北淸北中北順北奠
右曰西成西綏西靜西翼西安西貞
以尊室炚爲該隊
守護宣王穆王園寢
刑部尚書范如登卒
贈參政
命戶部僉事阮公位管內圖家
帝以內圖家財貨總匯之所
戶部參知阮公捷兼管
恐或不周
卷五十七
諭
曰
戶部事繁
公捷獨辨
暇安能兼顧圖家事乎
乃命公位專管之
建廣南學舍
命嘉定上進粟歲漕一百斛
向例歲漕五百斛
定祀享朝賀諸禮放筒聲例
郊祀大禮啓鑾回鑾
竝放筒聲
九廟享及社稷壇文廟諸禮啓鑾回鑾
各放筒聲五
正且端陽萬壽三大節御殿升座
各放筒聲九
餘大朝諸禮御殿升座
各放筒聲
五面刻陸岸縣印背
京北人獲古銅印刻
景治元年造城臣以納命收貯之
運北城糧米三萬方
貯廣平倉
丁亥祀天地于南郊
命皇太子攝祭
禮成
獻福胙大南
是錄正編第紀卷五十七
帝御勤政殿受賀
如齋宮儀
命嘉定北城歲漕糯米五百斛
三月賜畱守阮德盛之子衞尉阮德隆尚公主玉珍
嘉定總鎭阮黃德之子驍騎都尉阮黃算尚公主玉釧
都統制枚德議之子驍騎都尉枚德儒尚公主玉玩
掌象軍阮德川之子驍騎都尉阮德禪尚公主玉玳
地轄鎭
派弁兵與之戰
有失利者
尊室昞聞之
引兵至
匪已散去
乃駐僊李堡
以事聞
帝諭之
曰
匪輩依山嘯聚
出沒靡常
而在鎭管軍
動輒分道
兵數旣少
山路又不諳詳
所以取敗
夫用兵之法合則彊
分則弱
今宜合兵駐札
委探得寔
然後進剿
勿可輕聽音報
差遣多岐
使兵少力分
羣醜得以益肆
反爲失策也
尋以京兵不服水土
令凡派往上游桉守者撤還鎭
病者療之
大南寔錄正編第紀卷五十七
召都統制領又安鎭守黃曰纘來京
以神策軍後營都統制陳文能領又安鎭守
北城臣奏言
在城諸鎭倉庫粟多錢少
丁丑年逋租請令民以錢代納今年夏租
山南上下海陽安廣太原代納十之五
京北山西十之四
許之
粟一斛納錢一緡
以右軍參論阮金祿爲兵部僉事
常信知府范廷錫爲刑部僉事
充辨北城兵刑曹務
運京庫銅錢十二萬緡干北城
白鉛錢輸干京
追贈畱守潘文暄爲掌奇
暄初爲總戎
該奇行永鎭營畱守
歷從戰唓
爲西賊所獲
溺殺之
賜侍內竝神策軍正
隊長率隊秩從五品
諸軍正隊長率隊秩正六品
以該奇武文政爲嘉武衞衞尉
張進彊爲副衞尉
秩同諸軍正副管奇卷卆七
又安匪徒出首及擒捕者一百七十餘人
刑部參知黎伯品奏請赦之
帝譴之
曰
惡人幸免
非良民幸也
况其中有爲同夥訴出而首者
有爲官兵捕獲者
情之不同
法當有别
安得一一赦之乎
乃命又安鎭臣
凡諸盜出首服罪輸情者釋之
其有他情理
從律究治
奏請定奪
以屬內掌奇黎文才行右軍右保二衞衞尉
夏四月朔夏享
命皇太子攝祭太廟
辛已帝謁基聖陵
宣光參協阮金鑑病免
以端雄知府陳文纘卷五十七
爲宣光參協
申定主守失囚科罪例
如所失二囚
以罪重者坐之
囚罪相等者從一科斷
一囚均減因罪二等
帝以從前律例未行案處
徒囚有十年十五年及滿代者
乃命改定
以五年爲限
其已滿五年者放釋之
黎文悅奏
請摘廣義六堅奇兵
置爲左軍銘義衞
權差黎金讓陳文倖
爲正副衞尉
以管之
帝允其奏
驍騎都尉阮黃算卒
公主玉釧以初釐降疑所服
帝令禮部議之
部臣奏
言
儀禮疏云
天子之女嫁於諸侯
爲其夫服斬衰
是旣成親禮之正也
禮曾子問云
有吉日而婿死
則女斬衰而弔
葬畢而除
是未成親禮之變也
又按
曾子問
女大南寔錄正編第紀卷五十七
未廟見未成爲婦
今公主爲阮黃算義服
若斬衰而弔
葬畢而除
則失之輕
若服斬衰以終喪
則失之重
倣宜斬衰而臨服而待
旣葬而除
庶合情禮
從之
五月胡公順等自淸還
召副都統制尊室昞回京
帝以又安地方稍靜
而京派弁兵多病
故召之山南
上協鎭陳玉環卒
輝璸爲山南上協
鎭安廣參協陳福顯私受民錢
贓至七百緡
事發
帝曰
貪墨不誅
何以勸廉
命城臣治其罪
顯坐死
以翰林直講段文質爲兵部僉事
又安潦鎭臣以夏禾方穫
十損二三
不在蠲例
請全徵之
詔報
曰
爾鎭內子丁丑二年田禾屢被耗損
人民又遭疾疫
今復加以偏災
此雖農家常事
而積瘼之民朕甚憫焉
其賜今夏田租十之三
兵部尚書阮登祐年老致事
歲給半俸
平和該簿張公貞病免
以禮部僉事黃金燦爲平和該簿
命陳震阮祐仁等
送廣東難船礮械于淸
初廣東師船李振示等遭風泊于富安洋
分及陸還
畱其礮械于鎭
至是送還之
建關公祠天妃祠
修啓聖祠
以副衞尉阮文朋爲保城一衞衞尉
該奇張福祥爲副衞尉
秩同諸軍正副管奇芹
篨管守陳公孝請募籍外民
立爲淸洲一二三三隊
許之
六月定祥建登江決
民田坍圯
臣使吏視之
以狀聞
帝曰
踏勘災傷非吏事也
承流宣化當如是乎
傳諭大南寔錄正編第紀
切責之
因勅諸地方
凡水旱災傷
上司及府縣以次親往履勘
毋得輕委屬吏
永著爲例
詔以來年已卯開鄕試科
移廣德試場于廣南冉南上試場于山南
下廣南民控鎭吏徵收稅課
援以銀錢各半之例
不聽折納全錢
帝怒
命械送營臣及屬吏
下廷議
治其罪
廷臣奏
言
例定徵收銀錢各半
若無銀聽納全錢
今營臣不能飭屬援例差錯
請照制書有違律
減三等問擬
從之
閱選廣南廣義平定富安平和諸營鎭
命畱守范文瓊該簿武春謹畱守阮文桂記錄裴德明等十人
分往焉
以工部右參知段曰元爲戶部左參知
又安土匪濳下淸漳
土豪阮瓊阮有超等率民邀擊之
收獲械仗甚眾
事聞
授瓊等隊長
賞錢四百緡
郡公所屬該隊率隊有缺
聽以額外寔授該隊銓補
或寔授隊長
給憑試差
毋得仍前泛給
禁暹羅河僊商船盜買銅片
減順城
是年租粟
罷廣平里和海口守禦營
臣以海口淺狹
商船罕有出八停泊
奏罷之
放內勤六隊軍
二隊
至還民籍
所在民籍著七隊
爲外銷差項
歲輸人錢十緡
闍婆海匪聚眾剽掠
數爲河僊富國民患
命嘉定城臣發兵捕之
準定
自今瑪瑪西洋來商
嘉定所納港稅貨稅或番銀中平銀
或全銀全錢半銀半錢
各從所願
不爲限制
大南寔錄正編第紀卷五十七
賜宣光興化高平諒山諸鎭及山西諸縣徵從宣光興化者今年夏徵租粟以銀代納
緩京北諒山二鎭蠻儂各寨流民逋稅
清匪高羅衣餘黨復據臨安
先是高羅衣作亂
淸兵計平之
至是餘攻椋建水蒙自諸縣
黨復叛
帝以臨安與興化接壤
命城臣
發文盤州兵守水尾州
晉州倫州兵守萊州以備之
月餘清匪平
我軍亦罷
有清商張占鰲者
與其徒張阿有隙
詐爲清國文冉縣堂公文
自投宣光
言
張阿逸匪
當卽捕治城
鎭臣核其非例
向例丙地公文從馬白汛以書奏
投渭川州聚隆堡轉遞
帝曰
此書詐也
送淸誅之
富安該簿黃公淸卒
復以陳雲岱爲富安該簿大南寔錄正編第紀
大南寔錄正編第一紀卷之五十七止

