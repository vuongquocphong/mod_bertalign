大南寔錄正編第一紀卷之四十二
世祖高皇帝寔錄
辛未嘉隆十年淸
嘉慶十六年春王月壬午春享萬壽節
前一日賜羣臣宴于勤政殿
至日帝御太和殿
羣臣奉表慶賀
禮成
命遊春隊
奏歌樂于清風堂
日昃而罷
先是文武大臣奏言
今年我卷四十二皇上五旬正壽
請行大慶節
帝不允
但令以常年禮行之
以兵部右參知吳仁靜領又安協鎭
仁靜至鎭
奏言
轄民饑歉
逋負租稅錢粟以十萬計
帝諭之
曰
國家藏富於民
在民猶在官耳
何急焉
其待歲稔徵之
莊武衞衞尉阮文如守僊李堡
堡夜火
延燒倉粟九千餘斛
又安鎭臣籍如家
以事聞
請下吏議
帝不忍加罪
奪其官
所籍家產悉還之
監守軍吏亦杖釋
命廷臣撰定律例
以阮文誠充總裁
諭
日
帝王爲治刑設久矣
刑之不中民則無措
今律例未定
法司無所持循
甚非朕欽恤明允之意
令典參以洪德大清條律
取舍秤停
彙成爰書
朕將親自裁正
頒行之
大南寔錄正編第紀卷四十二
準定
自今凡所在軍民及淸人寓諸地方
有造船七尺以上十七尺九寸以下
一年應載一年
行商當漕而願商者徵港稅錢
尋以民多願商
漕船日少
罷之
以象軍正管中戟奇段德論爲興化鎭守
阮文仁師還嘉定
以疾請解城務
二月許之
罷嘉定鄕兵
復還農伍
命廣義募籍外民
立爲義柄船
屬兵三隊
免高平諒山宣光太原興化安廣六鎭充役
囚發遣
各畱鎭所配役
俾其妻子養贍
徵淸
又神策軍三千人北城五軍象軍四千五百人來京
山南饑
平陸維先金榜懿安靑廉諸縣民相聚爲盜
城臣遣該奇阮文在副管奇阮文閑等
率兵捕之
運京庫白金五萬兩及礮彈硝硝兵器
貯嘉定城
以該奇阮文理爲右保衞衞尉
增置北城戶刑二曹僉事
爲戶部僉事
阮祐嵩黎文權爲刑部僉事
充辨曹務
城臣尋以兵曹堤政事繁
請增派兵工二部僉事充辨
許之
二月丙申祀天地于南郊
命自今
中外章疏六部堂官當班題奏
竝同
預領旨者各于紙尾署名
以備稽覈
北城多逋租
城臣以爲
府縣徵催不力
請繫治之
帝曰
縣令民之師帥
辱非其道
民何以觀不允
命淸
又北城諸地方官察所屬知府知縣能否
以聞
大南寔錄正編第紀卷四十二
以廣平該簿黎得秦權領廣德記
錄
築山西安朗新堤
堤在文馆夏雷東臯莊越麥隴諸社
長一千三百五十餘丈
淸廣東人朱富觀李文遠等雇海南船商于嘉定求減港稅
城臣核其詐
如廣東額征之
事聞
命
自今外國商船所司以牌驗之
詐者科以罪
以宣光雄一校正屬校麻允畋領大蠻州
先是諸蠻流移
多附居于大蠻者
鎭臣使土酋徵其稅
蠻人不從
舊鎭爲州長
臣因而遣之
允畋乃籍新舊蠻
凡得五百餘人
分爲二百八十灶
歲輸銀稅五百六十兩
城臣上其事
故有是命
以興化土酋琴因恚爲扶韭
卽今州長州
琴扶安因羅副之
北城匪渠鄧陳超武廷六復聚黨干敬老社名屬美千餘人乘閒剽掠
黎質發兵捕之
質屯良縣
應天遣後軍前屯副統掌奇鄧德柄後保三衞副衞尉吳文寅彰義支副長支該隊阮文整該奇吳文進爲前遊軍
至燕尾社名屬匪
懷安縣伏兵四起
進先走
柄與寅整戰死於陣
質斬進以狥
復委山南上鎭守阮春選鋒前衞副衞尉枚文珠
進兵式谷社名
屬匪拒戰
春珠彰德縣翼擊破之
斬匪夥四
馘俘二十餘人
事聞
賞官兵錢一千緡
贈寅爲衞尉
整爲該奇
嘉定米賤
米一方直錢二陌三十文
命藩安邊和永清定祥四鎭
令民輸租
各八
粟一倍
官如其直
抵身稅錢
除河僊商粟之禁
添鎭河僊
朝廷别以龍川堅江二道隸永淸
河僊歳糴粟止萬斛
姦商者有罪
至是二道復隸河僊管領
乃弛其禁
貿易流通
民皆便之
大南是錄正編第紀卷四十二
召鄚公楡鄚公材來京
復其家五十人徭役
閏二月萬象遣使來貢
甘露七冊蠻八貢
內侯中侯弁兵有以事邀駕陳控者
帝曰
朝廷已置法官
有𡨚屈者
但當以次控吿
何敢乃爾塵瀆
命笞之
淸菩協鎭阮懷瓊私貸庫錢
參協丁文雅劾其事
命阮增迪阮承
親往按問
懷瓊上疏請罪
帝赦之
追收登庫
以署刑部參知領北城
刑曹鄭憲調署兵部參知
領兵曹
已未重修太廟
賞兵匠錢有差
運又安材木輸于京
以翰林院吳榀爲戶部僉事
暹羅遣丕雅肥伐等來獻方物
書言
匿禛擅殺高羅歆浛等罪狀
帝令阮文誠折之
日
高羅歆茫茶知卞陰謀背逆
匿禎以國君誅之
亦猶封疆之臣誅不法之吏
暹國封錫無章
釀成禍釁
豈可專責之匿禛乎
使者又請
令眞臘國王親往其國
會葬前佛王
帝復令諭之
曰
眞臘有國以來
未有親往慶弔之禮
如有過失
馳書戒之可也
遣使責之可也
寧可使之輕離其境乎
夫以大字小
是謂順天
若爾國違天而行
則匿禛之行止非所知也
使者辭塞
暹行人有笙歆者
昔嘗侍帝於望閣城
帝令厚撫之
數問以暹事
歆亦具言無隱
大南寔錄正編第紀卷四十二
以爲我與暹權大懼
帝命廷臣爲書
吿以暹使問答之辭
使之自安
又諭之
曰
爾國方在微弱
其勢未可與暹人爭
今暹有前佛王之喪
王雖不可親往
亦當因此遣使會葬
以申其好
匿禎得書大喜
奉表陳謝
山西鎭守張福鳳協鎭黃子高報災不以寔
坐免
以楊公從爲協鎭
起復
武春謹爲參協
授欽差該奇
宋福玩爲欽差掌奇
三日壬午大閱諸軍於乾元殿前
諸軍錢二千五百緡
翌日演戰船于香江
帝從容與宋福樑等論用兵機略
諭
曰
崑崙富國施耐虬蒙朕與爾將士共之
閒關百戰
以有今日
安不忘危
此誠保國安民之道也
樑等頓首謝
以吏部右參知阮有愼爲戶部右參知
有愼大南塞錄正編第紀卷四十干
有是命
置平定全柄船
命鎭臣
募籍外民充之
以屬內掌奇阮文宣兼管振保一衞
遣掌奇宋福玩副衞尉陳文禎僉事范文算等
充正副使
如暹白布一百疋沙糖二千斤
贈佛王白絹一百二十疋
沫糖石塊糖各五百斤
賜二王白絹八十疋
白布八十疋
沙糖一千斤沫糖石塊糖各三百斤
帝命吏部爲書
以區處眞臘之事
報之
曰
眞臘蕞爾小番
人稀土狹
昔我列聖錫封匿禛祖父
一國一君
政權歸一
故能統攝維持
以保無事
今其國久經離亂
人力困弊
匿禛旣爲國王
而其弟匿原又爲二王
三君人心以此攜貳
曩聞蠻民不靜
故命嘉定閫臣
以兵鎭之
此字小之義
不得不然
非利動也
非喜兵也
况匿禛所以挈國臣
事兩大
亦惟憑仗寵靈
保全境土
是望
匿禛有事之秋暹國內有國大南寔錄正編第紀卷四十二
哀外有軍役
其勢不能爲之兼顧
本國移巡邊之師
因而靜之
不獨爲匿禛助
亦暹國之一助也
道途修阻
恐王不達此意
故明言之
暹使亦請還國
賞賜甚厚
令與我使偕
北城旱
又安
鎭臣奏言
茶鄰歸合
地處上游
關報必由之路
請置協守各一
使之監收稅例
且敏邊報
許之
免宋山租稅徭役
加給兵丁錢糧
帝以宋山湯沐之地根本所在
欲别格推恩
詔
自今租稅徭役竝免
其侍內信威衞兵歲給人米十二方
如有戎務差派者
别給月餉錢米各一
歲
以十二月催集來京
在鎭給衣袴錢三緡
竝一月餉錢一緡
抵京
之
尋命諸城營鎭
凡諸柄隊船兵籍宋山者統管官不得雜汎差役
示有别也
大南是錄正編第紀卷四十二十
定內侯中侯左侯
諸隊餉例
常川應直者按月支餉
閏月則止
分班者小月扣一日
閏月亦聽支給
掌奇按守河中堡黎福晪以秩在參協之上
凡又安鎭關文有署參協職銜者
皆不之受
參協劉文旺以爲言
鎭守黃曰纘協鎭吳仁靜不能決
以狀聞
帝乃命嗣後
在鎭
傳報軍務
鎭守協鎭主之
惟詞訟錢糧諸事參協得預焉
以該隊阮文貴爲文郁海口屬海守禦陽省掌營領前軍副將阮廷得卒
贈少保
賜錢四百緡
命官諭祭
開邊和羅奔鐵礦淸商林旭三李京等領其徵
募土人淸人
立爲鐵場隊
歲輸鐵稅人五十斤
阮文存戍羅壁
兵多潞病
阮文仁奏請撤還
而募漢民之客於臘者
立爲壯禦彊禦威禦三隊
令各隨地戍守
帝從之
詔諭眞臘國王
曰
靜無用畱兵
倘有緩急
徵發
亦未晚也
帝與范如登范登興等論古今節義之士
如登對日
仗節死義之士何代無之
顧在上人有以培養之耳
本朝如武性吳從周大節禀然
古人亦不是過
帝曰
然
以知縣陳仲絢爲懷德助敎
樂九八貢
除興化宣光金碹硫黃諸礦稅例
興化香山峝金砂礦例納金稅一兩五錢
板永馅礦例納硌稅一百斤
宣光渭上歿礦例納諂稅一百斤
安富硫黃礦例納硫黃稅一百斤
是年諸礦無人開採
北城臣奏免之
管堅江道張福敎管威遠屯阮文存等入覲
各賜黃金十兩白金三十兩錢二百緡
衣三襲冠服一副
夏四月朔夏享乂安鎭守黄曰纘以妻喪請解鎭務
帝許之
以神策軍左營副都統制鄭玉智權領又安鎭守
刑部尚書阮子珠卒
贈參政
給墓夫三人
河僊參協楊文珠與協鎭阮德會素有隙
自鎭守阮文善旣卒
營利
私使人往眞臘
珠得其狀
集屬鎭員升
勾提人証
鞫問
會令訴于嘉定
珠邀截之
復集軍民圍會廳署
會亦檄兵自衞
一鎭騷然
城臣兩逮繫之
以事參奏
令阮文瑞權領鎭務
及案上
珠坐斬決
會坐斬
監候
屬鎭員弁阿從者各杖徒
帝以廣義平和租粟所入無幾
命廣南移粟于廣義卷四十二七萬五千斛
平定移粟于平和五萬斛貯之
命廣德該簿李嘉猷監督北城鑄錢局及銅鉛諸礦
諭曰
朝廷利權所關甚大
爾熟於計
爲朕籌之
苟有條陳事宜
卽由城臣轉奏
嘉猷旣至
疏言
故黎設鑄錢局三所
鑄造不休
是以錢文餘裕
自僞西鑄造乖宜
錢日益少
穀粟賤而民多饑
布帛輕而民多寒
今聖明洞燭
開鑄錢局
令有銅鉛皆得自鑄
第鑄錢之人有力者少
空手者多
市買銅鉛
則有力者多得賤價
而空手者每受貴値
又以新錢換舊錢
敢鑄職此之由
請凡市買銅錫官定其估
令物價不至低昻
旣鑄成錢
竝聽通用
如此則人爭鼓鑄
錢日益多矣
帝從之
命增設鑄錢局
敕民有銅鉛者輸之官
給以大南寔錄編第紀直
私相買賣者竝禁
紅銅塊百斤直錢三十五緡
白鉛塊百斤直錢二十緡
黑鉛塊百斤直錢十一緡五陌
白錫塊百斤直錢二十四緡
太原宣光興化乃銅鉛錫所產之地
許毛人水陸通行貿易
凡運賣于官者所過關津免其征稅
若敢私相買賣
其贓入官
再有罪
吿得寔者以其半八官半充賞
銅鑰鉛錫器皿及維銅舊弊者不在禁例
已未建中和殿
給北城右順堅威武略善武定威諸隊募兵月餉錢糧
移海陽下洪府莅舊
在四岐于永賴
五月戊寅重修勤政殿
嘉定城臣奏言
在城竝四鎭二道錢粟產物
自戊午至甲子
前經查辨
兹請命官
按乙丑以來寔數
稽核之
帝允其奏
歲以正月發神策五營軍二千五百人戍北城
歲一更換
復蠲廣義
是年源稅帝以惡蠻爲梗
源民未能通商
復蠲之
鄧陳常阮嘉吉有罪
俱下獄
初淸乂北城
奏上百神事跡
帝命嘉吉議奏
嘉吉委僉事武貴穎主其事
又使其子阮育妻弟貢士蘇文槱等陰貳之
貴穎詐爲勅書
封其祖父及其妻父母爲福神
育等亦各夤緣爲姦
祀典顚倒謬亂者甚眾
至是城臣核奏五百六十餘道
命廷鞫之
貴穎等具服
又有鄭將黃五福者
甲午南侵還
道死
鄭人封爲福神
陳常初在城
曹隱其事
混列祀典
嘉吉從而加贈
聲名文武聖神大王
及事發
陳常惶恐請罪
帝曰
登秩百神國家一初盛典也
爾等肆爲姦巧
欺人慢神
罪莫大焉
且甲午之變
黃五福寔爲首惡
今乃躋而神之
非鬻爵乎
此尚可忍
孰不可忍
下卷四十二
刑部議
范如登以爲
陳常罪當革
嘉吉罪當死
常罪與嘉吉同
同罪異罰非刑也
俱問死
議俱上
帝命廷臣覆之
阮文誠首言
陳常嘉吉固有罪
然以功準過
則有八議在焉
黎光定阮德暄阮有愼等皆主其議
鄭懷德陳文擢又從如登之議
議久不決
及奏上
帝曰
伯品當是也
從品議而罰
文誠貴穎坐斬
陳常嘉吉俱監候
育等坐徒
他各降罰有差
參軍黎震亦以私受神敕焚黃一道
降典軍
因下詔
追還神敕
令禮臣復議封贈
定水軍俸餉例
掌奇視侍中衞尉
管奇視神策軍副衞尉
該奇該隊以下與神策軍同
蠲減北城諸鎭被災田租
庚午年逋粟亦許粟一斛
民以錢代納錢九陌
城臣又請發徒囚築里路
以寬民力
許之
六月築廣平土城
命副將陳光泰董諸軍應役
以黎得秦爲廣德該簿
工部僉事阮文盛爲記錄
以威遠屯該奇捽爲茶榮斌沏二府安撫
帝與范如登論及自古帝王追尊祖考諡號
帝王光有天下
莫不追崇祖考
如漢追帝四親
宋追諡四代
良以功德隆厚
不可忘也
富安鎭守黎文萬該簿黎公弼記錄阮文淑坐贓免
以掌奇阮文暄尚寶卿陳廷徵禮部僉事武允愜代之
議修國朝寔錄
召侍中學士范適山南
上督學阮蹚懷德督學陳瓚等來京
充史局編修
又以延河人黎惟淸有文學
亦召來京
尋授東閣學士
詔求故典
詔
曰
立國之道必有經常
飭治之規須求典故
我越丁李陳黎歷代相承
政有因革
其閒典章法度豈無可述
我列聖開拓締造二百餘年
顯謨承烈具有成憲
曩自僞西僭竊
典籍散亡殆盡
雖兵燹之後冊府無徵
然醖藉之家定存記載
今海宇混一
務廣搜求
凡爾民庶如有遺典
故事或出於官府之所遺
或得於自家之記述
一切典章條例聽由所在地方官以獻
其有關於政體者
朕當親自裁擇
各有旌賞
曰
今纂修國朝寔錄
凡遺跡故事所宜旁搜博採
以備參考
自僞西煽弄鄭人侵擾
朕躬圖恢復
閒關旄鋮三十餘年
憂勤非一日
施設非一事
其閒兵務賊情殆非一人所能盡記
想草野之閒故家遺老記載之所存見聞之所得定有可採
特詔士民等
自癸已以後壬戌以前
凡關國事有能編記現成卷帙者
大南寔錄正編第紀聽
詣所在官投納
其耆老有能記憶故事
所在官延訪之
編錄轉奏
言可登史者有賞
倘事干忌諱
亦不之罪
議修黎史
詔北城諸鎭
有能收錄舊黎及僞西事迹者
以書獻
自此人家藏書稍稍出矣
初定府縣課績章程
帝以知府知縣職在親民
當别能否
定黜陟
便知勸懲
乃定三年爲一考
二考爲一課
以嘉隆七年戊辰爲始
諸地方上司通計府縣
三年內凡受勘案件盡得情理者是爲上考
十得八九者亦爲上考
下考得少失多
及所得雖多而失八一命案者皆爲殿項
分别具奏
候旨
自今年辛未以後
各於年底彙列斷案
以備三年考績
惟有殊政異等者
卽以名聞
不拘年課
太南寔錄正編第紀卷四十二
二十
追贈左軍副將范文仕爲左軍署府事
參贊陳文識爲正詹事
仕有望閣功
識死於國事
命廣南建會安倉
徵是年租粟五萬斛貯之
戶部奏言
故事廣南升奠二府公田
畝稅其八
二除爲秧
今履畝盡稅
民復援例乞免
帝日
王者至公無私
邇遐一體
今所在居民土宅皆有稅
二府秧田安得獨無
不許
平順至北城人不雨
命緩徵是年租粟十之二
大南寔錄正編第一紀卷之四十二止

