大南寔錄正編第一紀卷之五十八
世祖高皇帝寔錄
戊寅嘉隆十七年秋七月朔秋享
命皇太子
攝祭太廟
京城前右二面
工竣
諭
曰
王者建邦設都
必以城池爲固
曩者命爾諸軍
砌築京城
自春徂秋
亦旣勞止
今城之前右工竣
朕念爾等工役雖有不同
而子來之誠則一
其賞諸軍錢十四萬緡
放回休息
董理
至工匠加賞衣袴錢文有差
人賞錢十緡
兵一萬四千人
長公主玉淑薨
賜錢三百緡米一百五十方
給墓夫四人主
睿宗孝定皇帝之女下嫁
統率調遣五營宋文魁之子威武衞衞尉宋文盛免休致官員
上進銀禮帝謂羣臣
曰
上進銀禮
雖是臣子尊親之誠
然老病致事
惠養惟恐不周
責之以財
非朕體悉臣工之意
其免之
廣義採珊瑚石
報數不寔
鎭守阮文興該簿鄭文誠記錄阮榮暹各逮繫來京
交工部按問
親行督辨
坐罷職
興誠失檢
俱論罰
復令回鎭
轉補輝楨
爲記錄
卷五十八
淸菩上匪掠靜嘉府城外
管府阮科常閉門自守
鎭臣以事聞
且言
常病不能出
帝曰
裹瘡臨敵
輿疾討賊
古之爲將豈無病乎
况府莅非養病之所
常若有病
何不先請去官
賊來不戰
病亦晚矣
卽命械繫送京
下刑部議降
該奇準定嗣
凡諸軍官給戎服
敢有私用私借
罪滿笞
再收錢三十緡
賞吿者管官連坐
如隊長有犯
該隊減一等
笞四十
副衞減永著爲例
二等笞三十而止
餘以此
推授寶泉局大使該奇張文銘爲掌奇
八月定流罪准徒例
流因配三瀆者多逃亡
平和鎭臣以奏
帝命刑部議
改流爲徒
折里數
給年限
遍送問刑諸衙門行之
平和囚徒還配于鎭
所闢田土給所在民耕徵
流二千里準徒五年半
流二千五百里準徒六年
流三千里準徒六午半
眞臘民饑
復乞糴于嘉定
粟五千斛
人南寔錄正編第紀卷五十八
賜內左郡公宋福敏之子宋福治錢一百緡
以神策軍左營都統制黎文豐爲北城副總鎭
侍中左統制黃公理爲嘉定城副總鎭
眞臘遣使來貢
且奉書
言
向來南榮烏門巴忒等處往來通商
人皆便之
自匿原據國匿禛內投
朝廷始有商禁
今其國旣定
世稱藩臣
請復通商如故
帝許之
勅藩王
自今國書公文用嘉隆六年頒給國王之印
關津引文則用其國牙篆
嘉定關汛盤問參驗要審確毌畱難
給淸萁上道統領監桂戶何功泰銅印
以神策軍欽差該奇胡盃爲彊威衞衞尉
枚文珠爲選鋒前衞衞尉
潘文氲爲副衞尉
阮德年爲忠武衞衞尉
阮文利爲堅威衞衞尉
阮文權爲廣武衞副衞尉
潘文體爲班直前衞副衞尉
武文信爲肅武衞副衞尉
水軍該大南寔錄正編第紀卷五十八隊
武文菜爲前翼
奇副管奇山南上匪渠段振濳竄民閒
官兵捕獲誅之
土民阮八阮潘以探報獲匪
授隊長
賞錢二百緡
命鄚公楡
訪求河僊事
蹟諭
曰
河僊一境乃我列聖開拓之新疆
爾先祖鄚玖鄚天賜受封之故壤也
先朝以來
記事具有典籍
自僞西之亂
書籍散漫
無從稽考
今耆定云初
遺黎尚在
爾可悉心延訪
蒐獵故事
編輯以進
朕將登之信史
用垂將來
九月以掌奇領永淸鎭守阮文瑞爲統制
復令保護眞臘副將權領保護
阮文春領永淸鎭守
春初募籍外民一百人
立爲保邊三四二隊
至是冊上
令與壯禦彊禦威禦三隊保邊太南寔錄編第紀卷五十八
各隊舊保護劉畱戍南榮城福祥所立
嘉定總鎭阮黃德以事檄眞臘屋牙錄
屋牙魔就城
藩王聞而疑之
屋牙錄等畏罪不敢歸國
黃德具事陳奏
帝曰
城臣私召
屋牙私往
皆非也
黃德老於邊事
尚爾疎略
怪焉
罰黃德俸
乃詔諭藩王
以安其心
而令屋牙錄等還省平和長洲小口守禦
命雲峰岡卽煙虬勳汛守
兼管之
以神策軍欽差該奇阮文瑞爲定武衞副衞尉
後軍該隊裴文藤爲後勝奇副管
奇定京城條禁二十餘條
太廟皇考廟皇仁殿諸門無故不得禮入
一
左右端門淸和殿南門過者傾蓋下馬
一
民人有事陳控就武公署者由顯仁門
就文公署者由彰德門
不得經過太和殿庭左右端門
一
象馬出入由顯仁彰德二門
不得經過殿庭左右端門
扈從及救火者不拘此禁
一
大南寔錄正編第紀卷平八壇廟宮殿不得向前放箭投石
一
皇城內無得騎馬行走
京城內騎馬者按轡徐行
一
太和殿庭無故不得檀越
諸宮禁門
亦不得擅入
一
皇城諸門啓閉以放礮爲度
夜閒有傳命許出入者
由左右端門
仍有門牌驗寔
餘諸門竝禁
一
護端門弁兵轉報當直管衞寄奏
諸城營鎭有事應奏者
由部臣寄奏
一
城臺鎗礅中侯震威諸隊更守
務在謹密
一
城郭橋路溝塹諸軍各照土分更守
監城弁兵更橂巡視
有缺壞
隨宜修補
工役重大者奏聞
一
皇子女府第文武一二三四品官宅第各檡一人爲守役
看視所在土分官路竝詳記條禁
以示家人
一
城内官路由所在軍民修治
一
城丙外諸水道毌得就近掘土植术及栽植蔬菜抛棄雜物
一
城上三級及城脚郭脚
公私牛馬不得放牧
軍民亦毋得就近立館舍槇芋菜
一
城丙外官湖池及前面大江
自白虎橋至安會橋凡下笱結網攻魚者竝禁
一城丙毋得私鑿湖池
一
諸軍應召來京
各於郭外停駐
由掌領官轉奏
待有傳命
方許入城
一
諸城門凡弁兵推轉礮車擡遞重物
守護弁兵宜先遏住行人
以防踐踏
一
刮蟲蝦
工部每月三期令人勘看
其在橋上
毋得堆積雜物
橋柱毋得維繫船艘
一
城門及諸橋凡乘馬經過者竝下馬徒步
一
郭外河岸無有砌築津次者
竝不得飲洗牛馬
停泊船艘
一
城內人家未有蓋瓦者每至暑月
宜以泥塗灶
及撤茅盖
以防火患
一
城丙人家有瘋癩痿蹶顚狂疾者
各卽移冉城外
不得畱住城內
一
有喪者換服方聽入城
城丙人家送喪者聽隨便
由正北正西東北西北四門
諸門竝禁
一
京城四面郭脚以內土分由監城使菅領
以外土分由廣德營管領
其有犯禁
輕者裁處
重者奏聞
秋審
減武楨死罪
安置廣南
潘進貴犯贓坐絞候
廷議請緩決
帝曰
貴身爲司牧
剝削其民
贓數太多
罪不可逭
命下貴絞刑
又以事遍吿諸城營鎭
冬十月朔冬享
命皇太子攝祭太廟
丁卯更鑄皇太子銀寶
方六分七釐
厚三分
蹲龍鈕
篆刻皇太子取信五字
登興阮文暄阮科明阮公位等會同監造
以侍內統制
尊室曎爲侍中左統制
該奇武曰寶復爲侍內統制
閱選廣德廣治廣平三營及平順以南五鎭
命都統制黃曰纘鎭守
宋文姜該簿阮文謙記錄阮文春等十四人分往焉
龍川堅江二道仍附永淸選易
以侍中
該隊黃文論爲中一衞副衞尉
黃文站爲前一衞副衞尉
楊文智爲左一衞副衞尉
阮文韜爲後一衞副衞尉
阮文買爲右一衞副衞尉
黃福才爲後二衞副衞尉
申定瑪瑪西洋商船稅額
故事
諸國商船竝從廣東商稅
有司不分船之大小
一例征收
凡商于順安沱漫其
至是改以大小差征之
船横自二十五尺至十四尺
每尺征稅九十六緡
十三尺至七人
每尺征稅六十緡
凡商于嘉定
其船橫自二十五尺至十四尺
每尺征稅一百六十緡
十三尺至七尺
每尺征稅一百緡
所零一寸以上析算征之
竝免
十一月以廣平記錄阮祐儀廣義記錄阮輝楨參陪刑部事務
廣治記錄黃金煥爲廣平記錄
廣德記錄黎仝裏爲廣治記錄
阮文興復爲廣德記錄
舊安廣協鎭阮曰襪爲廣義記錄
賜屬淸和殿耆武宣武二衞副衞尉該隊品秩與侍內副衞尉該隊同
侍內中侯內直二衞左衞右衞内黃劍二隊該隊與侍中該隊同
淸莛潦
蠲減
是年冬租修朱篤堡
堡爲潦水浸決
城臣以奏
命量發兵民修之
再增調四鎭奇兵威遠屯兵各一百
協與前派弁兵駐守
帝又以堡後地多閒曠
命永清鎭臣
招集唐人臘人闍婆人居之
立舖市墾荒蕪
禁我民毋得滋擾
又安上匪濳下香内土豪胡廷域率民拒戰
獲其黨誅之
授廷域隊長
賞錢一百餘緡
除又安幕田社名
屬别納木稅
揀其民爲兵
南塘縣
十二月以翰林院潘輝湜段德慶爲禮部僉事
子因以大淸會典進覽
帝諭之
曰
吳廷价操行嚴正
甚爲皇子皇孫所禮重
朕心嘉焉
敎導之責誠不可不愼其選也
丁丑命皇太子謁陵
戊寅臘祭
以神策軍右營副都統制阮文智爲左營副都統制
戶部左參知段曰元爲工部右參知
河僊鎭守陳文禎卒
以協鎭鄚公楡代之
陳震阮祐仁自廣東還
帝問淸國動靜
對
曰
諸省寧帖
惟今年四月閒燕京大南寔錄藴第紀卷五十八
大風暴起
飛沙走石
天地昏黑
獨此爲異事耳
召保護眞臘阮文瑞還嘉定城
命參知陳文恂領保護事
初瑞代阮文春爲保護
臘人不樂
瑞而願畱春
致書于嘉定城臣以奏
帝諭之
曰
朝廷行事務合人心
人所不願
不可彊也
彊之則構成邊釁
非計之得
但文瑞保護已有成命
今若無故召還
則是易置邊帥
似乎曲徇蠻情
其漸亦不可長
今當以他故召瑞
而以恂代使
權宜更換
若出於城臣
伸縮予奪歸命于朝
則蠻民翫心可以潛折矣
乃命恂往
密探邊事以聞
又勅城臣
自今藩王所上章疏
先發
詳閱可奏
然後奏聞
以掌奇梁文雲行廣義中堅奇管奇該奇丁公雪爲後堅奇管奇
命嘉定北城
自今外國商船所上三禮錢該艚錢竝于城庫登貯
歲以冬季上其數出京
該艚禮錢歲入或至八九千
庫錢分賜百官餘缗
嘉隆四年分爲十成
别賜文武班各一
該艚官二
餘六成分賜皇子皇女皇孫左右宮嬪
以至內外文武大小官長
舵公姓黎鄭監祀
凡十等
五年分爲十成
以一成别賜該艚官
餘九成如等均賜其後
永著爲例
歲以冬季二城輸其錢于京
至是始令畱貯於城
而以京庫錢均給之門南上督學楊詠病免
以義興知府阮茂栢爲再
南上督學增建平定倉
令民採材木
倉一閒給錢一百八十緡
高平鎭守鄧福忠卒
海都營黃忠仝免
巡海營兵有從闍婆爲匪者
官兵獲之
忠仝坐落職
以副都營蔡云貴淸人
從何喜文歸順
領其軍
除海陽安朗白鉛礦興化祥豐硝礦稅
歲輸安朗鉛稅七百二十斤
祥豐歲輸磊稅五百斤
是年二彍無人開採
故除之
徵廣平五柄巡城三壯諸隊船及廣治新揀諸衞隊各以來年正月來京
蔭授開國功臣阮有進之後阮有才阮有鎰之後阮有達爲隊長
使主祀事
阮文仁范登興冊上望閣功臣事狀及嫡長子孫凡三百餘人
帝詳加披閱
第其高下
預恩蔭者令註干冊
俟再覆
然後施行
大南寔錄正編第一紀卷之五十八止

