大南寔錄正編第一紀卷之十四
世祖高皇帝寔錄
辛酉二十二年夏五月丙子朔大兵八思容海卽今口
先是賊阮光纘使駙馬阮文治大都思賢督陳文謝據龜山卽今靈
又于港道竪木柵蔡内
以阻我師
帝命黎文悅黎質管
率兵船攻之
賊憑高放大礮
我兵多死傷終日弗能克
夜乃潛負戰船數十艘
越沙岸八河中海兒攻賊背
後復分兵從港道拔木柵而前
賊大驚潰走
丁丑帝親督諸軍
進澄河渡
黎文悅擒獲阮文治與賊都督潘文策降者五百餘人
遂進渜海口
戊寅克復舊京
初阮光纘聞大兵至
悉眾就渜
海口拒守
我師乘勝而前
兵未交
光纘與其黨望風奔潰
賊眾倒戈迎降
盡獲其船艘礮械
大兵直抵富春
光纘先攜寶器
棄城北走
車駕八城
遍視宮闕
收獲僞印十三顆
僞冊三十三副
封府庫
籍財物
禁擾掠
以安民居
命黎質
率步兵
水師進灢江
截賊走路
范文仁守渜海口
潘文趙宋福珠守左澤源
幷三隘
帝御龍閣
遠近臣民相繼拜賀
有進獻者
悉還之
令通諭肇豐廣平二府
凡賊黨逃遁
民間捕納者有重賞
匿者罪死
官民尋獲阮光纘之弟光綱光緒光奠及賊女三十餘人以納
照賞格給錢銀有差
遣小差隊奉表詣嘉定
以捷音奏聞國母
及傳諭廣南平定軍次知之
以內侯該隊阮文事爲中軍義武衞衞尉
宋交薦陳文晟爲副衞尉
肅直七隊屬內內
該隊陳登龍爲中軍共武衞衞尉
副隊黃公理爲肅直二隊
屬內內
該隊陳文智爲三隊
屬內內
該隊神策前營該隊范文嵩爲班直前衞副衞尉
阮暄枚文珠爲龍武衞副衞尉
御林左屯後支長校朱文靖爲副長支
賊少傅陳光耀遣其黨都虞舊節阮文甲大度都督黎名豐都督阮文坤參督胡文序等
丘七千餘象四十匹犯廣南
徂太南
是錄正編第紀卷十四
游勢將侵取奠磐
阻我策應之路
若非急加兵進討
則廣南復爲必爭之地矣
帝諭之
曰
我兵克復富春之後
分派多陂
正方招隹殘卒
束補隊伍
以備調遣
卿當堅壁固守
勿與職
彼若進奠磐
則卿尾其後旬日
我且派兵內外七攻
賊必破矣
召黎質還
先是質將兵追阮光纘鳴鼓
徐兵至南布政州
光纘巳渡江去了
至是召四
獻所獲僞印二顆
帝與羣臣論西賊之事
曰
光纘得脫人也
非天也
阮文張水師至爧江
收獲賊遺棄粮餉船艘礮彈甚眾
賊之殘卒歸降者二千餘人
帝諭
令回守洞海堡協同吏部參知范如登管知廣平府兵民錢粮事務
畱中支副長支
黃文點管兵船
守爧江
密差屬內該隊阮可憑
守存大南
寔錄正編第紀卷十四民爲兵
錄思容擒賊戰功
賞左營將士白金一千兩
命黎文悅
分給之
善武戡武莊武肅威健威五衞
以選鋒前衞衞尉阮文順爲善武衞衞尉
該隊阮文望爲副衞尉
舊都督阮德秋爲戡武衞衞尉
黎福晪阮文瑜爲副衞尉
欽差該隊尊室璘爲莊武衞衞尉
該隊阮有玖舊管侍麟軍阮攬爲副衞尉
神篑肅直二隊屬內內
該隊黎文祥爲肅威衞衞尉
鎭城副前支阮文廉右校阮文進爲副衞尉
肅直十隊屬內內
該隊鄭玉智爲健威衞衞尉
鎭城正前支黃安永中校胡文桂爲副衞尉
束補中軍前支爲齊武衞左軍
五支爲中雷振武衞
以中軍欽差該隊尊室曎爲齊武衞大南寔録正編第紀卷十四衞尉
該隊枚文誠阮文蘇爲副衞尉
左軍正左支白文兌爲振武衞衞尉
副前支阮文要
該隊宋文化爲副衞尉
攺補左軍內翼衞隸神策軍
以欽差屬內
該奇阮軒爲衞尉
該隊楊永逑爲副衞尉
從話
文仁分乘戰船
差撥戎務
衞舊軍及新束水兵
夂衞爲奮翼一二三三衞
以奮翼衞一隊
該陰范文祥爲奮翼一衞衞尉
六隊
該隊宋福討七隊
該隊阮文錦爲副衞尉
二隊
該隊張文仕爲奮翼二衞衞尉
三隊
該隊阮文和十隊
該隊段崇堂爲副衞尉
五隊
該隊阮文幸爲奮翼三衞衞尉
九隊
該隊黎文居舊都督武文善爲副衞尉
賊董理阮文愼鎭又安
移書招諭鎭寧蠻冊萬象國長昭印
獲其書
使上道
該隊宋福琬卷十四回京以獻
帝命典軍劉福祥
率所部
從甘露道
致書于萬象
及諭諸蠻
扼守要路
防遏賊徒奔竄
祥旣至
適參軍黎文春病卒
乃兼領其軍
置爲前遊五定中前左右後六支
與昭印刻期直下
又安討賊淸莛
上道統碩何功泰使人奉表
密言軍事
帝諭之
曰
我今克復舊京
賊阮光纘奔北
已委上道典軍劉福祥
會萬象攻又安
爾宜率所部攻淸挂
竢我規措略定
統爾其勉之
遣北河人張公瑋
齎寗旨招諭豪傑
副衞阮廷弘亦請往淸
又歸集義兵
許之
以神策內直一隊屬內內該隊黎文信爲內直衞衞尉
二隊屬内內該隊張福鳳
三隊屬內內該隊張文彊爲副衞尉
管內直一內直二內直三侍茶二左衞右衞黃劒內武一內武二龍武凡十隊
從中軍調撥討賊
太南寔錄正編第紀卷十四
賊內侯黎文利少尉文進體中書奉政陳文紀吏部尚書胡公曜及文侍郞奉議武都督都司等相率効順
帝以大勢甫定
使用乏人
令各應從差遣
平定軍次
阮文誠尊室暲阮德川黃曰纘張進寶阮公泰鄧陳常等聞之
密表
以爲
今神京初復
民慰徯蘇王上廓春海之量
一視同仁
雖古英君亦不是過
惟降將郡公都督等自西山唱亂以來
保有富貴
而順化北河
忠義之士多屆身軍伍
爲所使令
嗷嗷然日望王師之來
攺其舊轍
如故偃居人上
竊恐大孤眾望
雖有欲効忠立節
無以自伸
况彼等之於西山
固蒂深根
殊非一日
今窮而歸我
豈是眞心
若以餘黨尚多
遽置于法
慮或起人驚疑
則待以不死可也
不可假以兵權
虬蒙往事
可爲大南寔錄正編第紀卷十四殷鑒矣
帝諭之
曰
卿等所陳固是杜漸防微之意
然自我克復富春
賊將歸降者有之
俘獲者有之
我巳隨宜措置
彼軍則使與我軍相閒
而以我官管之
彼等不過率三五屬兵
隸從帥府
縱有陰懷反側
亦無所施
卿等遠在軍次
未悉機事
故特諭知之
社人擧黎放又安
處士阮浹還
浹羅山
月澳名鄕薦
宰淸漳縣
棄官歸
黎己應阮光纘聘
畱富春
至是八見乞歸里
帝諭之
曰
卿齒德俱優
素愜人望
還山之後善自陶淑
多士奮庸熙朝
無負我優老敬賢至意
乃命官兵送之歸
命黎文悅統領步兵
八廣南
宋曰福統領水兵
平定城黎質率左屯及齊武振武二衞兵
從悅節制
悅初與阮文誠相善
誠年長早爲將
每臨陣持重
不驟進
悅起偏裨
勇敢善戰
數立大功
嘗以辭氣凌誠
誠不能堪
二人由是不和
帝知之
及行
諭之
曰
師克在和
不在眾
汝此行當與阮文誠平志有事
可先相關報
中外相應
早除逆黨
以奏膚公
我日夜思惟
未嘗不在平定下也
汝念哉
悅拜受命
師發
帝令傳諭阮文誠
整備兵馬
以待命
中軍善武衞衞尉阮文順義武衞衞尉阮文事順武衞衞尉王文學各率衞兵
乘海導船
往從
宋
曰
福差派黎文悅黎質攻賊援兵于高堆
地名克之
先是賊將陳光耀恐大兵直進富春
遣大都督張福鳳
率乾淸營兵一千
司寇定大都督黎文安都督黎國球黎文慈參領玩參領詢二人俱缺
姓等率歸仁精兵四千
順化北河兵一千
竝由山路回援
爲蠻人所誑
迂道粮绝
巳疲甚
諸潘文趙軍降
定等從上隘下高堆
適與悅質兵遇
定戰敗走
死
蠻中
黎文安等盡爲我兵擒獲
餘罛皆降
捷聞
帝賜書褒奬
賞諸軍白金二千兩
令送賊俘將卒來京
惟順化北河俘卒聽分隸軍伍
直進廣南討賊
召潘文趙宋福珠還
遣奮翼三衞副衞尉黎文居率兵船
檻賊俘阮光綱參碩玩參領詢
送平定軍次
示賊阮光緒阮光奠駙馬阮文治送嘉定
示轄內臣民
尋命誅之
帝聞諸軍營多有藉端恐嚇
人不寧居
勅
凡僞官軍已效順
或猶在歸仁北城
其園宅舖舍聽他妻子族黨居之
毋得侵奪
民之田園樹木毋得剪伐
違者以軍憲論
命戶部僉事胡世學禮部僉事吳朝高
查檢圖家器械礮彈諸官物
仍據舊工部官吏
催太南寔錄正編第紀卷十四
集百工局匠應務
欽差該奇黎文振往上立庫
舊參督阮有禧往葛營庫
查檢錢粟之數
以聞
庚申舊額
催集兵丁
分補諸軍
權置肇豐廣平二府八縣一州
肇豐府香茶廣田富榮登昌海陵五縣
廣平府明靈知府知縣僞制肇麗水豐祿三縣
南布政州
豐府置令尹少尹
廣平府置左右宣撫
諸縣州置左右管理
至是攺爲知府知縣
仍以肇豐府舊令尹胡登仕少尹阮登科廣平府舊左右宣撫黃文語黎大眹諸縣州舊左右管理陳文憲黎文占等十八人暫行知府知縣事
京城外民居連絡
常有火患
勅所在邑長
令人家各設别灶
上下塗泥
又於斥堠備救火具
如見有火發
率民救之
其邑長巡察不嚴
與失火之家同罪大南寔錄正編第紀卷十四
平定城圍久食盡
掌後軍平西驂乘大將軍郡公武性禮部吳從周死之
先是賊兵圍城
性隨方捍禦
軍令嚴明
規措整暇
得將士死力
大小數十餘戰
未嘗少挫
或勸潰圍出
性不可
曰
我奉命守城
城偷生
何面目見主上乎
至是粮盡
殺象馬以食人
無叛志
性慮城陷不免多傷士卒
乃令諸軍取乾柴
環積八角樓下
一日早從周就問計
性指八角樓
曰
此吾計也
因謂從周
曰
我身爲主將
義不與賊俱生
公文臣敵人必不見害
宜圖自全
從周笑
曰
忠君一也
文武何擇焉
將軍能爲國死難
周獨不能爲臣死忠乎
歸具冠服
向闕望拜
飲藥而死
性憮然
曰
吳君先我一著矣
卽親臨視
爲之殮葬
旣乃飛書示耀
言
將軍死綏吾事也
軍土無罪
不可加害
遂以火藥納于八角樓
具朝服登樓
上召諸將謂
曰
自我奉命畱守此城
西賊傾國之力
四面攻圍二年于兹矣
寔賴將士同心
故能攖城拒敵
今粮盡力竭
守旣不可
戰亦無益
我死矣
毋爲將士苦也
諸將及士卒皆伏地大哭
性麾而退之
遂放火自焚
管應義道該奇阮進暄亦赴火死
性從周旣盡節
耀擁兵八城
城內八角樓故址
大定
後於其處立祠祀之
嘉隆五年賜從祀太廟
明命五年攺從祀世廟
十二年封性懷國公
從周寧和郡公
諸將士在城中者賊不之害
其後乘閒歸我
無一人肯爲賊用
黎文悅黎質步兵抵廣南
賊黨阮文甲等先已退走
宋日福乃提水師
刻日竝進
板津討賊
畱陳文擢管新立信武衞兵
守金蓬富霑諸堡
西賊阮光纘奔北城
攺僞號寶興
使人如清乞師
淸人不許
六月神策前營都統制潘文趙病
以管左水營陳公賴爲前營都統制
管率營兵五衞及戡武衞
乘戰船二十餘艘
往從宋
曰福討賊
以御林前屯
後支正長支黎文才爲中軍嚴武衞衞尉右支副長支武文智長校黎文永爲副衞尉
舊都督黎日厚爲莊武衞副衞尉
奮翼一奮翼二奮翼
置神策軍奮翼營
以宋三肅威莊武五衞
福樑爲統制
樑請束新舊樂從軍
爲虎翼衞五隊
許之
阮公懽都尉阮公琨管甘露道
欽差該奇阮公緡管俱低源三隘
招撫氏蠻
防禦賊黨
置官路驛站
自海雲關至爧江
以舊該隊隊長仍率站夫備驛遞
帝聞武性吳從周死
悲悼惋惜
流涕不已
謂羣臣
曰
性等如此完節
雖古之忠烈如張巡許遠
亦無以過
乃勅嘉定畱鎭臣優給其家
又以阮進暄同殉節
亦令廣義營臣存問其母及妻子
發錢米厚賜之
賊將陳光耀武文勇旣據平定城
謀築橫壘于雲梯地
绝我施耐餉道
阮文誠知之
遣後名營都統制黃曰纘
督兵捍戰
賊乃引退
復使其黨參督范文恬竊據富安
爲我軍阻斷
誠憂之
疏請
派委阮黃德阮德川率兵象
攻破富安
以通三嶺
扼險據守
而悉撤步兵
由水道還聚春京
帝諭之
曰
這等事情乃勢在危急
萬不得巳
今耀勇之兵不過二萬
而我兵水步將巳迫近地頭
彼必勢分力乏
安能專攻一面
而爲此退計耶
當激勵將士
堅守屯堡
竢一二日內外夾攻
以收全勝
至如富安賊黨
我且派兵會勦
不足憂矣
乃命宋福樑管
率奮翼三衞
乘戰船
駕海八三嶺
㑹先鋒阮文性討賊
宋日福黎文悅黎質等兵至廣義
攻賊黨阮文坤胡文序于茶曲堡擒之
俘賊卒三千餘人
收獲錢粮械仗甚眾
捷聞
帝令齎賜紗緞戰衣二百碩
分給將校
其賊俘坤序送京
俘卒分隸諸衞
以益兵數
諭之
日
邇來我兵屢戰屢勝
賊之猛將勁兵竝爲我獲
今彼所恃者惟昭點耳
且彼如窮獸猶鬬
必致死以求戰
而我之地勢旣廣
利在堅守
卿等當進淸好以內
相其險要
步步屯兵
以爲不可拔之勢
然後因機制勝
水兵則進
沙黃津關
亦堅下屯札
徐觀其勢
勿可因勝而驕
倘彼悉眾而來
則我先有備
仍馳報阮文誠
襲擊其後
彼將進無所攻
退無所守
雖遲旬日
而勝算可以萬全矣
卿等皆老於戎事
之又勅嗣
凡軍中事狀三日一報
太南寔錄正編第紀卷十四
沙黃津關均海口名
管健武支
都督黃文緒從宋曰福軍次
陰與賊通
福廉得其狀誅之
以所屬軍分補中營諸衞
補舊左軍道
爲御林左屯中支三隊
令往廣義
從黎質討賊
賊少傅陳光耀聞茶曲失守
親率其黨黎名豐徐文昭等
驅兵象出津關
沿山屯札
以拒我師
黎文悅步兵進屯淸好
下自美慤海口上至源頭
設長壘
嚴爲之備
宋曰福水兵八沙黃
攻賊于楣山弓肱嶺
皆敗之
復進津關
攻奪賊堡
賊兵退卻
後軍雄鋒毅武二衞及中支兵七百餘人歸于我軍
福輕敵前進
眾止之不得
纔至蝠谷
賊伏兵猝起
福力屈
爲賊所執殺之
明命十八年追福
旣敗前營
陳封寧江郡公
公賴兵船方抵津關
乃增設屯札
與賊拒守
大南寔錄正編第紀卷十四
阮文誠偵賊無備
選精銳
襲擊賊堡
自郁山至營江
後軍武良衞副衞尉范文理右支正長支阮文孝管暹兵
阮文存等自賊中率所屬歸我者八百餘人
捷聞
帝降旨嘉奬
令齎賜錦戰衣十六領
番銀三千元
白金一千兩
賞給將士
召後軍各衞支來京
畱阮文存于軍次
隸從討賊
先是平定城陷
存爲賊所執
適我軍與賊戰
存佯爲賊冉死力
我軍招之
存不之顧
賊信之
至是乘閒而歸
人有問
存日
曩在賊中爲賊惡戰何也
存曰
不大創我軍
則賊不信
賊旣不信
安能全師而還
人服其智
置廣義營公堂官
以舊大都督阮文纘爲畱守正營
該簿陳進寶爲該簿
正營知簿黎春秦爲記錄
置肇豐廣平二府源頭海口守禦
擇密差隊及武甲該奇該隊爲之
口澐江海口徵順化各府縣田租
差餘别納諸稅依庚申年舊額
别納各隊人徵白布二疋
老項窮項未及民人各一疋
惟鐵炭油席黑綾仍舊輸納
以內侍書院及舊侍郞奉議同議等
分往壽康上葛營
上立安宅洞海淸河諸庫
行該徵該場事
諭
曰
順化百姓皆我先王遺黎
久蒙涵養恩澤
自遭西賊煽亂
賦煩役重
十室九空
今舊疆恢復
正當代虐以寬
用蘇民瘼
第賊之餘孽未除
兵戈未息
糜費日以千金
故不得已權依舊額征徵
以濟兵用
竢淸平之後自有一番議定
永爲常式
授欽差屬內該隊阮文勝阮文震黎文稜爲欽差屬內該奇仍管龍飛鳳飛鵬飛諸號船
嘉定畱鎮
臣疏言
今王師克復富春
全幅進取北河正其機會
竊見北河人督學阮嘉吉文學素優
言行可取
請令與翰林院枚輝煻等來京
聽候調用
許之
前衞衞尉阮永是爲副都統制
復遣都統制潘文趙管前營將士
分乘戰船
直八淡水
相地設堡健威肅威莊武嚴武順武善武義武七衞
往從清好軍次
帝諭黎文悅黎質
曰
卿等步兵旣按據淸好以外
則津關水兵爲無用
故特遣中營前營屯淡水以穿賊腹
內則有前軍扼其尾
外則有卿等抗其首
彼耀勇以彈丸之地
粮道旣絶
指日可成擒矣
尋以淡水賊兵有備
勅潘文趙回古壘
陳公賴回清好
竝從黎文悅調撥
太南寔錄正編第紀卷十四
以中水營正前支欽差該奇陶文良爲副
中水營內水該隊黎文嚴爲正
前支遣左衞右衞黃劒三隊往廣南
從陳文擢許金蓬堡
又以三隊兵數稀少
諭文擢
選順化北河降卒精壯者增補
每隊務足一百二十人或一百五十人
仍派信武衞往淸好戎務
授中軍監軍欽差掌奇阮文張爲欽差掌中軍平西大將軍郡公
不喜殺人
初我軍與賊戰
失利
涉江走
賊叢剌之
張爲賊將
止之
曰
乘人之危不仁
賊乃退
帝嘗嘉之
曰
爲將有仁心
如張者鮮矣
及歸順
屢建大功
人稱福將
賊董理阮文愼將兵
按守河中營
阮文張諜知賊眾雖多
戰心者少
疏請修整船艘
乘機進討
帝令齊
賜金刀一把
諭之
曰
將軍柱石老臣
國家深大
南寔錄正編第紀卷十四
所倚重
何日興師
宜分爲水步竝進
淸又會上道兵
掃淸醜虜
早晚耀勇就擒
我亦分命諸將
進取昇隆
以定北河
又以參贊戎務須有文臣
而求其慣熟北河民情地勢者未有其人
乃召平定軍次贊理鄧陳常後營參軍阮致和來京
聽候
束補歸仁俘卒
爲光威明威銳威宣威四衞
以肅直該隊黎曰仁爲光威衞衞尉
舊都司阮進亮鎭城前支長校吳文事爲副衞尉
莊武衞副衞尉阮攬爲明威衞衞尉
利爲副衞尉
尊室晃爲銳威衞衞尉
肅直隊長吳文得密差該隊范文森爲副衞尉
寗差該隊阮進力爲宣威衞衞尉
該隊陳玉忠宋文治爲副衞尉
遣欽差都督阮繼潤爲副
調撥管率四衞
往洞海堡
從阮文張戎務
又安舊縣丞黃石昉生徒范廷錫詣闕請効用
授昉爲欽差
該奇錫爲欽差
該隊令率興義道兵
從阮文張差撥賊左弼道大都督阮文春率五制奇兵
詣淸好軍降
令催集舊軍
從黎文悅討賊
帝密諭悅
曰
人心難測
甚於知天
自興復以來
賊之降將我皆推心置腹
以誠信待
而彼等鮮能以誠信事
今阮文春從卿軍次
當謹於提防
微觀其意
凡諸降將皆然
不特此一人巳也
其愼之
贈枚德淑爲該簿
淑枚德議之父
歷事先朝爲翰林院
帝初克復富春
淑上謁
至是卒
以其子議有功於國
故贈之
阮文誠在平定
與賊相拒屯札
地勢甚廣
又富安
不敷
具以情形馳報
且請益兵
帝乃遣京兵共武內翼二衞及順化畱居軍新降軍十二隊淸好道兵健威肅威莊武嚴武四衞
各乘戰船迅往
諭阮文誠
分補諸營
肅威衞及順化軍十二隊補象營
共武衞補右營
內翼衞補後營健威莊武嚴武三衞畱在前軍調用
仍選嘉定勁卒
襲取富安
以淸賊黨
帝又傳諭嘉定畱鎭臣
曰
耀勇賊輩今巳途窮
且待兵疲食盡
一鼓而擒
不必掛慮
其所急者只在軍需
我兵自石津以外至爧江不下四萬
以廣義廣南順化錢粮亦足支給
惟前軍右軍後營右營象營先鋒之在歸仁者兵數三萬有餘
需餉必資於嘉定
卿等當思
如何可以足食
聽得便宜行之
阮文誠遣黃曰纘將兵
攻賊黨范文恬于米津破之
宋福樑兵船適至
與阮文性兵合
進攻蚌館麗淵竹溪諸賊堡
賊眾潰敗
追至羅台
收獲銅章旗鼓器械甚眾
恬遁走
福樑乃引兵還
命竪城
該隊阮文燕往洞海
看度鎭寧壘
卽洞海長
上
自兜鍪山下至日麗海口
遍觀形勢
壘繪圖以進
壘長五千一百二十丈
以翰林院黎大義充皇子侍學
召藩鎭畱守宋福玩該簿阮光曜舊記錄阮登祐鎭邊記錄阮廷德鎭定記錄黎伯品平康該簿黃玉韞平順記錄阮謙來京調用
以欽差該奇管木艇各隊阮文霑爲藩鎭畱守
翰林院院長陳光靜爲該簿
翰林院制誥枚文裕爲鎭邊記錄
翰林院武文允爲鎭定記錄
賊犯橫山洊市堡
報至洞海
阮文張遣副調撥阮繼潤
管將各衞兵七千餘人
分水步
竝進
討
賊戒之
曰
凡遇敵勿驟戰
須待水步相接
方可進攻
潤率步兵先至
賊引退
卽追之
至神投山
賊伏險邀擊
潤大敗走
銳鋒衞尉尊室晃光威副衞尉吳文事皆死于陣
軍沒于賊者太半
張聞之
乃親提兵船
直進爧江
分設屯守
事聞
命致敗誅之
諭阮文張
量畱弁兵
委黃文點守淸河堡
在瀝江
餘悉撤回
洞海修理之南長壘
爲守備計
晃掌左水營郡公
尊室呪之子
明命五年追贈統制
順化
軍
民多有爲匿名書
亦有以詞狀寄驛遞者
帝諭之
曰
王政以止姦去弊爲先
惟甫定之始秦弊漢承
未遑攺正
其久染舊汚者或藉事擾民
或因機報怨
人心之所共惡
王法之所不私
雖陽誅之常典
終屬惡人
然陰中之深機原非善類
自今凡確見彊橫者何人
攪擾者何事
須指出名貫
訴官究治
誣者反坐
若以絲恩髪怨
顚倒是非
匿名潰書
殊涉欺慢
覺出
亦依律治罪
又文書投遞
事孱關重
鳴籌訴狀
豈得妄交妄遞
但一番罣誤
姑從大南寔錄正編第紀卷十四寛貰
倘或猶仍陋習
必按法重懲
以杜邪僻之門
開蕩平之路
此亦寧民一大條目也
其凜遵之
帝嘗與羣臣語及風俗
諭曰
自西賊肆虐
朕甚憫焉
今須示以好惡
教以禮義
然後民風可正也
賜尊室各系錢二千緡米二千
方諭尊室昇
曰
自古帝王皆以睦族厚倫爲重
然亦須有禮法爲之維持
方能保全天親
俱享富貴
自國步中微諸親族備嘗辛苦
今我仰賴祖宗遺澤
克復輿圖
誠欲諸親族遵守法度
共慶同庥
近聞有占人家宅
有縱酒嚇人
妄行非法
殊甚可惡
夫治國必先齊家
卽如僞西族黨怙勢凌虐
人皆怨咨
以至衰敗
厥監不遠
今當會齊
訓飭嗣後
母得仍前驕橫
致罹于咎
且法行自近
戒之愼之
錄宋山諸功臣子孫
大南寔錄正編第
紀諭
曰
宋山人以親戚鄕曲從我太祖南鎭
多著勳勞
世世子孫與國同休
迺者國步中微
㪚居民伍
今旣復舊京
人惟求舊
特諭諸宋山人
在軍在民者各陳其祖父世系動閥以聞
量與錄用
尋命兵部參知吳仁靜
疏列公姓及諸臣後裔
凡四百六十九人
職蔭及准免徭役有差
徵廣義田租别納稅
廣南別納稅竝依順化一例辨理
米三萬
命戶部僉事胡世學
管運沱灢餉船一千餘方
于淸好協從參知鄭懷德支給軍需
秋七月阮文誠遣阮德川與右營副都統制陳文信攻賊花安山茶諸堡
皆克之
黎文悅黎質攻賊于緡長社連陂賊堡八所
名
俘獲將卒及器械象馬甚眾
捷聞
賜諸軍白金一千兩
又令
凡後軍將士前日自敵境歸者悉遣來京奉侍
帝令以阮繼潤覆軍之事報知悅等
且戒之
曰
今勁敵在前
我兵利在固守
卿等宜加愼重
必十分勝算
然後併力襲擊
以取萬全
尚有一分僥倖者
切勿輕進
賊大總管黎文淸復歸于我
黎文悅械送京師
帝召問之
曰
汝自以城降我待之不薄
何故而叛
淸伏地泣訴
帝不忍殺
命放之
順城副鎭阮文晪冗濫事發
命奪其職
收贓還民
遣欽差屬內該隊巴羅移
器召左衞右衞黃劒三隊兵來京
諭陳文擢
曰
三隊皆我親軍
日夜不離左右
今爪牙之兵竝巳派往
歸仁淸好
在京
惟內直肅直而已
大南寔錄編第紀卷十四
設有警動
何以坐鎭人心
廣南雖地勢廣闊
而外有京城
內有淸好反側之輩
想無能爲
卿可量畱隊三十人
餘悉令來京奉侍
以備不虞
授欽差掌前軍平西前將軍
阮文誠爲欽差掌前軍平西大將軍
調撥諸道步兵
郡公誠上表辭
言
身爲主將
奉命討賊
今賊黨未除
不敢遽蒙上賞
帝諭之
曰
卿之謙退
我寔嘉之
然爵賞所以勵世
卿當式欽成命
肇敏戎功
以副我所委
其勿辭
又諭諸將
曰
一將三軍司命
其責匪輕
若名位不辨尊卑
臨事恐難指使
故特加阮文誠郡公爵
而誠謙卑自牧
上表固辭
其意葢不敢居功
又欲與卿等共蒙闓澤
我一覽表文
已經洞燭
但歸仁一境未盡蕩平
卿等須克殫心力
公待事定
加陞爵秩
俱享尊榮
其各體我此意
賊少傅陳光耀司徒武文勇摘平定城中病兵六百餘人
放我軍次
阮文誠以聞
帝令
以船送還嘉定安養
帝聞民間多有棍徒嘯聚擄掠者
勅順化諸府縣轄下
動靜以十五日一報
范如登疏言
清河洞海軍次兵數日增
需粮頗廣
請令各州縣差租明靈輸安宅庫
康祿麗水輸洞海庫
南北布政輸淸河庫
以便支發
許之
帝又念平定軍餉不能繼給
諭阮文誠阮黃德
加心撙節
委戶部參知陳有禪
檢刷施耐港內官兵
凡有私米者依官價括買之
錢二緡
米一方直
賊左弼道大都督黎名豐率天幹奇兵三百餘人
詣淸好軍降
豐陳光耀屬將也
耀倚爲心腹
至是守津關
與我兵拒
帝密令以順逆之理諭之
豐乃率眾歸順
令送來京拜謁
黎質嘗與黎文悅言
豐之能
悅信之
因疏薦豐可用
阮德川聞之密疏
言
臣與阮文誠之於國也
誠與臣不背國
則豐之歸我必非眞誠
悅不之察
乃以豐擧
是質使之也
質歸我久矣
曩者追賊不及
外間猶有疑議
况豐乎
王上積年焦勞
始復舊物
用人一事所關不細
願加意焉
帝報
曰
汝之忠愛我知之矣
豐不足信
我巳别有防閑
姑置之
若質追賊之事何可輕議
我兵來
光纘倍道奔朼
不二日巳過爧江
阮文張水軍乘風飽帆
尚且不及
况質步兵日夜勞倦者乎
眾好察焉
眾惡察焉
勿以此疑質也
授神策軍左營都統制
黎文悅爲神策軍掌左營都統制郡公
御林軍左屯都統制
黎質爲御林軍掌左屯都統制郡公
帝諭質
曰
自卿與悅董兵討賊
一方重寄我巳寛懐
惟悅素性狷介
或不能孚將士之驩心
卿宜相交以義
相感以誠
勿以氣勢爲崇卑
材名爲高下
同心謀慮
完濟事功
方謂社稷之臣國家之寶也
卿其念哉
吳德俊爲北河招撫使
俊以北河機有可乘
上疏陳請
往諭各處豪目
討賊立功
帝嘉之
授以是職
令率所屬與正衞阮廷校駕海俱往
俊至汴山
屬清副衞阮廷弘統兵
黃文貴化省及所在豪目多應之者
乃干此駐札
糾集義兵
招納齊桅黨夥
有眾四百餘人
船二十餘艘
適賊餉船自北而來
俊率眾邀擊
盡奪之
船二十三艘米一萬五千方礅二
俘賊參督十五輛火藥七千斤彈五千丸
性參督令俱缺姓與士卒三百餘人
俊以捷聞
且請增派水步
進取淸父
帝傳諭嘉奬
令解賊俘來京
仍堅立屯寨
以待王師
卷十四賊
董理阮文愼復委黨三千人侵橫山洊市堡
阮文張聞報
卽遣該奇阮文道
率戰船二十艘
往潻江接應
賊見我水兵至
遂引去
愼屢請於阮光纘
益兵以犯洞海
光纘不許
愼乃回永營
卽又安鎭莅
神策軍左營勝武衞隸御林軍左屯
以舊大都督宋廷仁爲正武二衞衞尉
都督阮文秋阮文穎爲副衞尉
大都督黎文安管成武祥武二衞
都督阮文彊爲成武衞衞尉
都督范公驍該奇鄧文斌爲副衞尉
都督阮文仲爲祥武衞衞尉
都督阮文常都尉黎文蘇爲副衞尉
大都督張福鳳管慶武禎武二衞
正衞潘文諧爲慶武衞衞尉
副衞何文安黎文宖爲副衞尉
都督黎文泰爲禎武衞衞尉
副衞黎金五阮文葩爲副衞尉
正衞大南寔錄正編第紀卷十四
阮廷勇爲勝武衞衞尉
副衞朱文忠張福祥爲副衞尉
賊少傅陳光耀常遣人從海道往北城傳遞書信
帝諭黎文悅
派出兵船
伏里嶼邀捕之
修築富春至洞海官路
丙申帝巡幸廣平
畱國叔尊室昇守京城
香江卽香茶江社
御舟發香江
水性甘平故名
戊戌抵胡
舍名命駕
陸進渠河渡
復由水道行
過民人皆歡喜瞻拜
爭以牛酒獻
帝慰而遣之
乃遍觀鎭寧壘形勢
分屯置礮
與羣臣商確軍事
癸卯回鑾
攺南布政州爲布政內州
北布政州爲布政外州
大南寔錄正編第紀匪所掠
我兵攻破海匪
因獲之
帝以舊京旣復
議以國情移于兩廣總督大仕請行
乃遣之
命順化各府縣州
凡僞官軍給食粮田及口分田土竝聽耕徵如故
諭之
曰
今戎務方殷
田制未遑議定
而民事又不可緩
宜各照庚申憑簿
依舊認耕
以及農
候竢事平之後自有處置
至如寓祿官田官寨各所舊有領耕者亦聽
否則還民
毋得曠廢
命陳文擢增徵廣南公私田畝米五升運干淸
好擢疏
請照收桑根土及源潭稅錢
以資兵用
許之
以舊大都督黎國球爲正管上道
義兵參督曾玉寧副之
令率本兵
從布政外州山路潛往又安
招集兵馬
乘機攻守
球至又安
復叛歸干賊
卷之十四止

