大南寔錄正編第一紀卷之十九
世祖高皇帝寔錄
壬戌嘉隆元年冬十月巳亥朔駕至淸華
謁天尊山陵廟
壬子駕至
上立行宮
命由江程
癸丑至京師
丁卯帝親謁太廟
旣乃詣慈宮慶安
大宴羣臣
萬象
遣使來貢
賜錢一百緡
遣還
嘉定饑
詔畱鎭臣
發倉粟一萬斛
以貸貧民
諸休養人員乃京官有妻子在貫者
亦貸之
召平定畱守黎文璘來京
以欽差該奇枚在惠
爲平定畱守
帝以河仙鎭自遭兵亂之後
民未完聚
勅鎭守鄚子
添招撫其民
使之安集
凡一切賦稅徭役竝免之
賜陳廷渙饒蔭
廷渙該隊陳廷愛之姪也
廷愛淸漳人
從戎盡節
帝憐其無嗣
乃蔭廷渙
使主其祀
命嘉定按民間動靜
年穀豐歉
月一繕摺
奏
卷十九
聞北城外六鎭揀點土兵
民多疑懼
帝聞之
命宣諭諸藩臣
曰
土兵十僅取一
視之
內五鎭巳是從寬
况土兵領以土官
朝廷立法宜民
於是土民乃安
帝以又安以北田土多荒
簿籍又不以寔
乃令所在官諸有浮沙未成土
荒田未盡墾者
勘明修簿
由戶部議定稅課
定北城關津稅例
凡商船往來
征其貨四十之一
又遍諭諸鎭社民
徵附耕田租
正供之外毋得苛索揀淸
又敎坊五十人冬季抵京
以供廟享歌樂
開宣光興化金銀銅鉛礦
命土目麻允畋黃峯筆琴因元等領之
麻允畋開金湘烏鉛礦
黃峯筆開聚隆銅礦南當銀礦秀山金礦
琴因元以來年起
徵又以開閔泉金礦秀容烏鉛礦卷十九山子山庄山蠻諸族
蠻民多有逃散
令諸土目招集之
竢回復後
量定稅課
十一月大吿武成
癸酉祭天地神祗
甲戌獻俘于太廟
命肅直營都統制阮文謙刑部參知阮登祐
押引阮光纘及其弟光維光紹光盤于城門外
凌遲處死
五象分屍
用五象分蘩其五體而分裂之
此乃刑之最極者
骸骨搗碎
抛棄岳惠纘頭骨
與惠夫妻木主
幽之外圖家
攺監獄室
明命二年永遠
其黨陳光耀武文勇等各盡法處治
梟幽禁首示眾
下詔布吿中外
詔曰
朕聞
爲九世而復讎
春秋大義
弔萬民而伐罪
王者至仁
屯亨甫集茂勳
渙汗用申大號
我國家宋山毓秀
嘉苗發祥
粤先王丕肇鴻基
仁厚相傳一脉
曁列聖光承駿烈
太平垂二百年
偶中葉之遭屯
致諂氓之煽亂
占據我城邑
荼毒我生民
岳惠以後光纘以前稔惡蓋非一日
順廣而南
爧江而北
流劢殆及羣方
朕切齒國讎
痛心民瘼
遷徙靡定
豈百少之有仍
惕厲圖回邁漢光之白水
蓋天欲困蘇而大所受
故朕惟隱忍以待其機
再興之運會旣符
肆伐之師徒載整
戊申始自暹羅還復嘉定口
未進取歸仁
辛酉克復富春
僞孽倉皇單騎北主
自此橫山一帶盡復舊疆
惟餘逆耀孤軍尚因坊壘
同仇正在修戈
夾擊之兵纔逾絶壘
逋誅之寇竟失槃城
彼旣奪氣以宵奔
我遂移師而北伐
本年五月親提大眾
直渡爧江
乘風而勢振燎毛
指日而功收破竹
驩愛諸道立見土崩
耀勇窮途
相繼阱陷
一路雷轟電擊
列城瓦解灰飛
僞孽盡擒
罪人斯得
羣陰淨掃
普天之土宇廓淸
六飛凱還
載道之山川生色
此寔仗上玄助順大南寔錄正編第紀卷十九
九廟協靈羣帥宣勞三軍効力以致然也
乃於本日初六日祭吿天地
初七日謁祭太廟
虔吿獻俘將阮光纘及僞太宰光維元帥光幻督鎭光盤少傅陳光耀司徒武文勇司馬阮文眼董理阮文愼都虞阮文甲統將黎文興與僞夥斛惡等現在俘獲
悉寘之顯戮
梟首示眾
岳惠巳代冥誅
亦戮屍齏骨
以復廟社之讎
雪神人之憤
於戲大誼平殘賊
迄成耆定之功
一統混車書
共享太平之福
賞水步諸軍
詔
曰
京僞孽奔北
朕以國賊未除
興兵進剿
爾水步將士等同心敵愾
誓志殱仇
卒能盡除僞孽
耆定武功
皆將士之力
今凱還飲至
其賞錢五萬緡
分給宴饗
以答殊勞
優給退休諸功臣
帝謂羣臣
曰
朕自國步式微
間關播越
諸將士追隋攀附
或於望閣覊旅間備嘗艱苦
或於戊申收須
嘉定之始應義勤王
其後有因陣傷老病
歸貫休養
今天下大定
朕追念前功
其議以優答之
乃準定
諸預從望閣者月給錢糧
戊申以後庚由以前投軍者許立屬兵
各分爲三項給與
有凡預從望閣退休弁兵戰陣被傷者爲一差項
病瘳待用及年老疾弱者爲二項
干言條憲經赦免者爲三項
正衞正支一項日幺錢十二緡米
十二方二項錢六緡米
六方二項錢三緡米
三方副衞副支一項錢十緡米
十方二項錢五緡米
五方三項錢二緡五陌米
八方二項錢四緡
米
四方三項錢二緡
米二方
副隊一項錢六緡
米六方
二項錢三緡
米三方
三項錢一緡五陌
米一方十五盌
隊長一項錢四緡
米四方二項錢二緡
米二方
三項錢一緡
米一方
兵丁一項錢二緡
米二方
二項錢一緡米一方
三項錢五陌米十五盌
戊申以後庚申以前退休弁兵戰陣被傷者爲一項
病瘳待用者爲二項
年老疾弱者爲三項
正衞一項許立屬兵八人
二項六人
三項五人
副衞正支一項七人
二項五人
三項四人
副支一項六人
二項四人
三項三人
長校及該奇該隊一項三人
二項三項各二人副隊一項二人
二項三項各一人
其屬兵徭役竝免
命阮文誠選北城揀兵六百人
立爲威震隊
精練礮擊之法
以該隊從軍
阮文喧爲該隊
隊長蘇文執爲副隊
率之
議擒賊功
陞左營副都統制
武允文爲掌營
前屯副統黃登理爲掌奇
副衞阮文歡阮文緡爲欽差統兵
該奇前屯正統黎德定爲總戎
該奇正衞阮文强爲總兵
該奇該隊范汝過爲該奇
又賞祿田
屬兵折給田合二百畝
折給錢一萬緡
錢各有差
屬兵二百人
折給錢六千緡
錄望閣功
詔
曰
爾等追隨羈勒
飽歷艱難
今國賊盡除
戎功耆定
朕追念疇昔勳勞
誠深眷注
其老病退休者曾巳優給錢糧
有管率之責者竝在簡用
惟在京伍未有職守者尚多
猶未軫錄
其令掌領官籍其數
量與擢用
帝念將士久從行陣
體悉其情
諭之
曰
爾等捐親戚棄墳墓
從我於矢石間
經營百餘戰
以有今日
正與國同休之會也
爾等國之爪牙
朕固欲畱之左右
以爲干城
更念日久
思家人情之所不免
而其中有樂從王事
有願歸故鄕
情之不同
亦不可W彊合
特令水步諸軍營衞奇校隊船自隊長以下
凡貫嘉定平順平康諸營
錢米以資俯仰
誰願回貫休息者聽其自中
如有疾病物故
所在官加心撫恤
自副隊以上巳有官守
仍畱京奉侍
有願寧家者
給以限其貫
富安以外
聽分番更換
俾樂息肩
命阮德川
揀點布政外州兵
束成隊伍
隸從象營
置襄武衞
以欽差該隊潘伯奉爲衞尉
阮文廩黎文本爲副衞尉
免安遊民兵徭身稅
安遊國母故鄕也
帝推恩戚里
故特免之
凡兵丁隸諸軍營奇衞校隊者悉放還民
又賜戚屬馮世淸勘理職銜
以兵部參知黎光定爲兵部尚書
充如淸正使
吏部僉事黎正路東閣學士阮嘉吉充甲乙副使
先是帝旣克北城
移書兩廣總督督臣以事轉達淸
帝合復書
言
我國旣撫有安南全境
自應修表
遣使請封
其前使部鄭懷德等
令轉往廣西
俟請封使至
齊進燕京候命
正路等以聞
帝命光定等
齎國書品物
琦埔二斤
象牙二對
犀角四座
沈香一百斤
百斤
紬組絹
往
請封
且請攺國號爲南越
布各二百疋
命北城修造行宮使館
帝以邦交事體關重
令城臣倣黎故事
增構殿宇
敬天殿前五門之內設勤政殿門及河津接使堂
外連構長棚
前設朱雀門臺
在諒山南關
故黎所設大南寔錄藴第紀卷十九
嘉橘梂嬚美梂芹諒山量地置驛凡七所
營和樂仁里枚坡
各設公館
賜阮文存率所部暹兵
回貫休息
文存招集兵丁
從戎日久
帝軫其勞
乃放還
令設守于鎭江斜温堡
兼管茶榮斌沏二府
隸永鎭營
山南下協鎭阮文讜參協阮登基有罪坐免
以宣光協鎭阮致和爲山南下協鎭前軍參論黎廷瑱爲參協
又以常信知府阮濡爲宣光協鎭
賜卹陣亡病亡諸將士
凡以骸骨歸葬者地方官按例給卹其家
中軍前校該奇阮文璘以其父年老
請回嘉定
從鎭差派
賴得就近省養
許之
上道典軍劉福祥奏
言
上道戎務
所屬員弁阮榮暹陳文敢等九十八人久從差遣
請量與官職
以表微勞
帝命
授以參謀參論該奇該隊該合首合有差
命暹兵屯該奇
胡文室管光化齒溪交易三道
文室素爲三道蠻兵所信服
阮文存以奏
因命之
北城臣奏
言
北城公私田土故黎有置爲寓祿田賞祿田制祿田西賊取爲别給
請悉以還民
其僞官私田土及霸占黎鄭官田官寨官土者皆八官
帝允其奏
免北城匠局是年身稅
以其來京應役故也
諒山鎭守黎廷正坐贓免
以掌奇阮文瑞領諒山鎭守
以陳廷徵爲尚寶卿
蠲減嘉定租稅
詔曰
朕念嘉定興王之地
軍興以來
兵糧皆所取辨卷十九爾
一方偏受煩重久矣
其賜蠲減稅例有差
又命福隆新畱鎭臣
按諸雜稅未預蠲者
奏蠲之
平建字定遠四縣州田租山田草田例納租粟及@田代納錢與桑根土芙蔗園諸稅
竝減十之二
山田草田代納枲
古榔園例
納榔子者全免
四縣州及龍川道夂頂民明香社淸洲道各村别納漏夫屯田民
淸人屯田耨黃犢隊舟匠隊梳匠司敎坊一通言隊應府禮生府屬軍各衙屬軍營道民兵各船新籍新案各屬民內院南紬白綾四綾光綾各司戲班别納黃蠟白布豆油草業木炭水藤鐵藤猛火油織帆葉白灰紙匠生場鐵匠鐵藝各隊耨司局富和新安新基七席淸湶諸村甲身庸稅錢自癸亥以後五斤竝免
其屯巴民例納粟
嗣後減六之四
淸人市田耨例納粟
及代納錢減十之五
猛火油隊木炭隊例納白布黄蠟滿堂燈
富和新安二村例納紙鐵猛火油木炭水藤鐵藤帆葉新基安席二村甲例納席
淸湶村例納順木
內院諸司例納南綵
竝減十之五
惟豆油減三之一
白灰減五之四
戲班例納差船稅錢減六之五
二項二百緡三項一百緡竝減十之三
漁船一二三三項稅錢竝免
長舵船大梨隊船稅錢竝減十之五
減平順平和諸營民五年身稅十之二
北城臣奏言
諸鎭隱漏田地洲土者多
請令大南寔錄正編第紀卷十九
帝允其奏
廣治沛以鄭玉諒爲該隊
管廣治把耕五隊
恩總有把耕五隊
歲徵租稅
輸納
耕作官田給還嘉定平順諸營富民錢
初軍興用度日費千金
富民多有捐貲以助軍者
帝令悉數還之
以馮世和爲該隊
守律海口
世和明靈安遊人
初國母晦迹
世和事之甚謹
帝念其功
故授是職
命老銃船正隊長尊室遺守護太廟
宋文仕守護諸山陵
授神武衞衞尉
范文智爲欽差掌奇
副衞尉張福瑾爲欽差該奇
太南寔錄正編第紀卷十九
以應義道中支阮世禮爲該奇
隸從廣義公務
命欽差總兵該奇陳文長
管富安河檑源
防禦惡蠻
女歲俸有差
命修尊室譜
命戶兵二部
會計丁田之數
參酌前代稅額
議定施行
諭之
曰
爲國不患寡
而患不均
僞西取民無制
百姓厭苦
今宜攺定以蘇民瘼
爾等其熟議之
以阮曰攜爲隊長
守護瞻山南濰川縣社名屬廣尊陵卽永衍陵
漕北城米
命副管艚後
改正國初官名
阮文安監運兵
給二月糧
定漕運給耗例
漕米一百方附耗二方
太南寔錄正編第紀卷十九
以陳得暹爲平戎該奇管知㫋檀源稅
以阮祐慶爲大占海口守禦
命管鳳飛大船
掌奇阮文震運嘉定銅礮上京
以阮登財阮登榮爲翰林院
充皇子司講
禮部參知陳興達薦之也
眞臘遣陳官瓊來獻方物
官瓊漢人
居於羅壁營
能通番語
帝因令管眞臘通言使司
以欽差該隊阮盛爲欽差該奇管瑞鳳大般
召平康畱守黎文萬來京
以神武軍副衞
即阮得爲平康畱守
命范文仁兼監神策軍
軍爲神直衞
衞置中柄前柄左是右柄雄柄堅柄威柄七船武信武捷武几半劍武戟安義六隊
以衞尉黃文第等管之
柱天南寔錄正編第紀卷十九
從嘉定畱鎭臣差遣
授屬內該隊陳登龍爲欽差屬內該奇管艹武衞
屬內該隊黃玉聞爲欽差屬內該奇@內圖家
帝與羣臣論風俗
日
南河俗本儉約
自僞西習尚靡
用財無節
人多效之
流弊有由來也
北河衣體製亦不好
必須一番攺定
乃可同風
但革俗以漸耳
禁盜鑄錢
帝以僞西之亂
民多盜鑄
錢文濫薄
乃命禁之
犯者充象坊財產
八官發吿
得寔者賞錢一百緡
永爲令
北城臣奏言
北河經亂
民多流散
兵有缺額者
管官往往責之鄰邑充給
以故流民田土鄰邑每占耕以取償
請當釐革其弊
帝乃命又安以北諸地方
凡流民田土所在官明立界限
分給官軍耕徵
而復其租
鄰邑不得耕徵
第先徵稅錢
公田一等畝收錢四緡二等二緡五陌三等一緡五陌
私田一等畝收錢一緡五陌二等一緡二陌三等穀熟
聽其收穫
如有隱避
官軍穫之
而一緡登稅于倉
其缺額之兵巳塡者放回
未塡者免
俾無重受之苦
俟流民回復日
卽以其田土給還
徵租如例
選故黎內監三十二人
充內庭灑掃
免其民
揀兵一人
給附養錢
與兵丁同
授肅直營侍中中一衞衞尉陳文致左一衞衞尉胡文盃內直衞衞尉黎文信爲欽差屬內掌奇
以鄭玉智爲肅直營侍中
前一衞衞尉阮文威爲神策軍班直右衞衞尉
竝授欽差屬內掌奇
丁巳帝奉慈駕謁皇考陵
戊午臘祭
帝詣太廟行禮
歲以十二月二十五日封寶
開年壬戌封寶
正月初旬吉日開寶
諸衙各於是日封開印篆
帝詣太廟
進癸亥年萬全曆
禮成御殿
攽正朔于中外大南
寔錄正編第一紀卷之十九止

