奉充國史館總裁副總裁纂修臣等謹奏
爲欽修世祖高皇帝寔錄正編
書成
請行鐫刻
用昭景爍
事
竊惟自古帝王繼天立極
代有制作
各有一代之史
而史之有正編者大一統之義也
天命玄鳥
降而生商
自契以後
相傳十有三世
至于帝命武湯
正域彼四方
爲商紀正統之始
周自后稷公劉太王王季建篤基勤千未南
寔錄正編第紀表數百年
至于文王受命
有此武功
武王代商而有天下
爲周紀正統之始
我越丁李陳黎之興
莫不具有載籍
而求其肇造於前
光大於後
以誕膺正統與商周比隆者蓋未有如熙朝之盛美也
我國家受天眷命
大祖嘉裕皇帝肇基南服
神傳聖繼
二百餘年
積德累仁
其來也遠
自西山煽變
黎祚吿終
天啓聖人之興
欽惟世祖高皇帝應天順人
撥亂反正
恢復舊京
奄有全越
輿圖一統
規模宏遠
以中興兼創業
前烈裕後
昆我大南
億萬年無疆之業肇於此矣
猗歟庥哉
粤我聖祖仁皇帝祗遹前徽
作求世德
明命二年開設史館
命官欽修寔錄
钦定各紀
自太祖嘉裕皇帝至睿宗孝定皇帝
爲前編
世祖高皇帝中興之後爲正編
義例指意悉奉權衡而折衷之
然猶假之歲月
使之博訪旁搜
用昭信史
所以遲吿厥成
良有以也
迨奉我憲祖章皇帝道隆繼述
念篤覲揚
紹治元年首開史局
持命臣等
欽修太南寔錄編
第紀寔錄前編正編
繼修聖祖仁皇帝寔錄正編
準定章程
丁寧訓敕
蓋所以重其事而要其成也
臣等遵奉
按次編纂嗣於紹治四年奉列聖寔錄前編
書成
經奉奏準
壽之梨棗
登之史宬矣
恭照世祖高皇帝寔錄正編原樣本凡六十卷
臣等奉稽考在館故典冊籍及諸地方所獻誌錄
詳加搜採
有應補改者
逐款登載
繕具樣本
恭呈聖覽
欽奉勅下
其中次第各已聯屬
事蹟亦已明備
惟昭代信史必須細加考究
以致其周
朕將付梓焉
欽此
仰惟聖人畱意纂述
尤若此其愼重也
等敬謹悉心硏究
所有應行潤訂各款
奉已補著續進矣
伏思天造之始聖武龍興
二十三年之閒由一成一旅以至于有天下
自古帝王之創業中興未有如此之艱且久也
天下旣定
十有八年之區畫措置制度紀綱之法所以啓佑後人咸正罔缺
自古帝王之身兼創守
亦未有如此之纎悉而詳備也
惟壬戌紀元以後
事事具有典籍
辛酉以前兵革之閒記載罕存
其中不無闕略之處
遡自明命二年迄今二十七年
節次編纂
經奉鑒定
其於聖人創業垂統神功聖德布之方策者固已炳如日星
奉今我皇上嗣統云初
紹庭繼序
率作省成
請應遹追聖志
奉世祖高皇帝寔錄
正編見成樣本
欽準
先行擇吉
起工
鐫刻
正編纂輯吿成
以次恭鐫
用完鉅典
繼奉欽修憲祖章皇帝寔錄正編
以賁庥光而追盛軌
將見顯謨承烈之隆前作後述之孝
竝垂示於無窮矣
臣等不勝翹望之至
謹奏
嗣德元年二月二十一日題
臣張登桂
臣武春謹
臣何維藩
臣杜光
臣蘇珍
臣范有儀
臣陳著

