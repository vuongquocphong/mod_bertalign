大南寔錄正編第一紀卷之五十五
世祖高皇帝寔錄
淸
嘉慶二丁丑嘉隆十六年十二年春正月壬子春享
復命嘉定
量撥在城軍民一千人
築朱篤堡
委副將阮文春董其役
帝議
欲發眞臘軍民
開浚朱篤河道
阮文仁諫
曰
浚河之役工程重大
今藩國之民初附
若土木頻勞
臣恐必將驚動而事難成矣
請姑罷之
帝從其言
眞臘國王匿禛請巡行國內
探訪民情保護
劉福祥以聞
諭之
曰
省方觀風
亦有國之先務
可從所請
惟臨行宜盛兵衞
以戒不虞
似安廣鎭守黎文進爲海陽鎭守
武文繼復爲安廣鎭守
山南上鎭守黎公理丁艱
以懷德按撫使阮伯釧代之
起復吳廷价爲記錄
充皇子司講
初帝嘗與鄭懷德議擇儒臣
懷德奏
言
廷价學行純正
可當斯選
但何爲平定
記錄獲罪革矣
帝良久
曰
廷价之罪出於疎忽
朕將復用之
乃有是命
尋以廷价衰邁
林貢士各一人
充直學卷五十五
以勾稽吳文悅爲禮部僉事
翰林院吳伯仁黎光寔爲戶部僉事
該案陳文通知簿陳伯敎爲工部僉事
以工部僉事阮金追爲戶部僉事
禮部奏言
今年四月朔日當食
十月朔又當食
其夏冬二享均請改後三日行禮
帝允其奏
勅自後廟享
如遇日食
各展三日
建富安平和平順諸鎭行宮
命鎭臣發兵民應役
支錢米給之
禁漢民毋得領買眞臘水利各所
帝以朱篤道土地肥饒
而民人稀少
聞眞臘安撫葉會淸人仕臘爲人敏幹
處事亦得人心
乃以爲朱篤該府
令招集漢民土民及清人居之
使之蕃聚
凡栽植畜牧商賣陶冶各從其業
窮乏者官爲給貸
復詔諭嘉定城臣
曰
撫集伊始
宜因其所利而導之
使安其業
竢後事事就緒
具表奏聞
禮部奏言
自古帝王代有國諱
以訓示天下
所以表尊尊之義
重朝廷之體
示民以敬也
儲位名分已定
大義斯在
請欽送尊字
俾臣民知所謹避
又謹按明史
中外臣庶進皇太子箋啓俱稱臣
蓋以明名分之正
請自今臣庶箋啓一如明典
又皇太子誕日爲千春節
請於前一日正日明示戒禁
以重禮典
帝允其奏
賜北城諸鎭乙亥以前逋稅分三年
帶徵
興化參協阮德滋卒
以順安知府阮金榜爲興化參協
二月準定諸軍營諸城營鎭道自書記至首合有缺
聽統管上司推舉
權給文憑
三年無過失者奏請補授
諸軍營正副衞尉以下有銓補同品者
由統管給憑
毋得泛請攺給勅示
定主守失囚處分例
北城臣奏言
年前在城案擬
凡更守徒罪囚有逃脫者
照因罪依限充役
今按新律
徒流囚逃
其主守及押解人不覺失囚者一名杖六十
每一名加一等
罪止杖一百
竊想
更守失囚以杖論
則人輕犯法
故縱者多
請依年前案處
使人知所畏避
帝謂羣臣
押解人犯日行夜守
情有可原
故罪止滿杖
若獄室配所主守無甚勞頓
而更守不謹
以致失囚
與押解者有閒
罪止滿杖
則失之輕
罪與囚同
則失之重
特準
自今
押解失囚者依律問擬
主守失囚
竝照因罪減二等科斷
廣南蝗廣治
廣平又安米貴
帝與羣臣議賑貸
諭曰
賑貸之法歷代有之
而皆未得良策
今宜令所在官隨宜規措量以賑之
務使鰥寡孤獨困窮之民均霑寔惠斯可矣
乃命
發倉粟
廣治五千斛
廣平一萬斛
又安五千斛
諸營鎭臣各親往賑諸貧民者
又嘗與羣臣語及饑荒事
謂之
曰
民之饑寒如在朕躬
惻怛之心誠不能自已也
眞臘國王匿禛以其臣高羅歆卞冗弊不法
奏請定奪
帝曰
此乃藩國之事
自有藩國政令
何必請旨
詔藩王依國法裁處之
辛卯祀天地干南郊
大南寔錄正編第紀
命
自今部院司局及諸軍營諸地方統管上司
所屬自未八履歷
冊吏兵二流以上
部究核奏聞
以正營該簿知艚務范汝豐爲廣德
該簿參謀阮榮暹爲廣義記錄
以廣平記錄胡公順爲勤政殿學士
充如淸正使
諒山參協阮輝楨翰林院潘輝湜充甲乙副使
諭之
曰
此行當分猷協濟
以重國體固邦交
公順等奏
請舉親人各一
及選舊行人以從
帝曰
使公事也
朝廷不乏人
何必親與舊也
不許
勅
自今使部不得以親人舊行人充舉
以刑部僉事阮祐儀爲廣平記錄
北城捕獲僞司寇定之子六人
以聞
帝曰
罪在彼父
於彼何于
命赦之
命順安汛守
按船艘出八
當報者
由工部轉大南寔錄正編第紀卷五十五奏
毋須申報該艚務及公堂官
淸匪高羅衣竊據臨安
淸人移書于北城按轄防截
事聞
命城臣
擇委官兵
按守興化
而令鎭臣往昭晉水尾萊州諸要害處
嚴加防守
旣而羅衣爲淸所獲
乃撤兵還
鎭武文允卒
賜白金三十兩
使鎭臣理其喪
以兵部右參知領北城兵曹
武德通領淸莛協鎭
兵部右參知陳光靜代領兵曹
以屬內該隊黎文嵬爲順安海口守禦
侍晝陳震爲協守
保護
眞臘劉福祥初爲永淸鎭守
與該簿黎得秦記錄陳伯保因公科斂
贓至數萬
至是事發
帝謂羣臣
曰
朕愛民如子
而不能獨治
故設守牧以撫字之
今永淸官吏若此
不職甚矣
命城臣按治卷五十五之命
刑部參知領嘉定城
刑曹陳明義行永淸記錄
建左右礮廠樂丸三峝
蠻遣使來貢
使至父安
表請詣京
不許
發遣諸地方
流囚干平和三瀆
帝謂刑部
曰
此地本是肥饒
舊有民居治田生業
自兵火之後
民物彫耗
遂成荒莽
今遷人居之
亦有資生之道也
尋命鎭臣
凡流囚安插者開釋鐐鎖
流囚各於頸上畱一鐵圈
繫以鐵牌
牌刻流囚二字
給以耕牛田器
使之墾治田土
有逃脫者
監守免其罪
浚京城外河道
自城之西南通于隆湖竹林二社名
命諸地方沿海汛守
凡漕船經過洋分及匪船出沒者
卽具摺馳遞
勿待報營鎭轉奏
以致稽延
置淸莛仁路社名屬堡
堡沒民田者除其稅
永祿縣管艚務阮德川奏
言
海南船稅稍輕
常撘載别省人貨以規厚利
請嗣後淸船來商有廣東福建人貨者
照二省船稅征之
如所載人貨閒雜
據其省人貨多者定其稅
帝然之
山南下崔嵬社名屬人訴徵漏田
田故有耕大安縣社長
私其稅不以納
帝謂戶部
曰
此田不宜在先
徵者得之例
勅以其田給主
退收稅額三年
而杖社長一百
又責收社長及田主畝錢三緡充賞
吿者仍遍送諸城營鎭
嗣有漏田之案
照此例行
夏四月甲戌朔日有食之
帝與羣臣論曆法
曰
推步之法最爲精密
惟阮有愼學術足以知之
淸菩參協陳廷英病免
追爲清菩參協
帝以北城五軍象軍諸奇弁兵畱戍嘉定
亦巳有年
令悉召來京
放還休息
加給錢糧有差
丁丑夏享
命皇太子攝祭太廟
朱篤堡成
命嘉定城臣
調四鎭奇兵一百人
威遠屯兵二百人
擇幹員者管之
按守其地
兵三月一換
管守年一換
又令運鋼礮四十幷藥彈分置堡所
以嚴守備
帝嘗謂羣臣
曰
富春人士繁庶
風俗醇良
列聖于此定都
誠爲南國第一大都會也
嘉定土地肥饒
列聖開拓未及百年
而兵彊財富
朕用之以討西賊
嘗以百敵萬
數百年之後彊富日加
何可量也
又曰
朱篤河僊疆界不下北城
北城臣奏言
海陽上洪下洪二府秋田多而夏田少
請照年內租粟分爲十成
夏徵錢七成粟三成
冬徵錢三成粟七成
以便于民
帝允其奏
賜文武官員
先領俸米
戶部以京倉糧儲充溢
請照向例
聽百官先頜月糧
帝許之
以上領五箇月
以興仁知縣鄧輝璵爲山南下助敎
黎鄕貢陳名耀爲海陽助敎
千春節二十三日百官具朝服
詣淸和殿慶賀
嗣以爲常
高平協鎭阮文淑病免
以參協陳文泰爲協鎭大南
寔錄步編第紀卷五十五
廣治蝗
田禾損傷
記錄
阮維和自以案奏
畱守潘進貴不預
帝口
民政關重
維和何敢獨行
題奏
辨事如此
不亦失於疎慢乎
維和惶恐
請罪
赦之
命兵部右參知領北城兵曹
陳光靜兼理堤政
刑部右參知領北城刑曹
黃玉蘊卒
以刑部右參知阮懷瓊領北城刑曹
砌築平定鎭城
鎭臣奏
請
緩催逃兵三月
使民安於服役
許之
復諭
令毋過程督
以舒民力
嘉定總鎭阮黃德有疾
賜肉桂一斤
帝謂范登興
曰
朕思望閣功臣
欲蔭其子姓
與國同休
如有才者則錄用之
不才者亦使之世守蔭爵
以存厚道
又日
阮文張何喜文皆有大功于國
雖無覊勒之勞
于望閣冊
以旌顯之
乃命錄望閣功臣子孫
詔
曰
朕念應義諸臣
中興以來
累加恩渥
生有榮名
死有顯號
第甫定之始
圖惟庶政
未遑他務
今紀綱粗定
深惟勳舊
期與同休
其令內外軍營及諸城營鎭
凡有望閣功者詳其人履歷及嫡長子孫
彙册奏聞
朕親自裁定
量與襲蔭
以昭恩典
蠲減諸地方
是年夏徵租稅
詔
曰
務本恤民王政之先務
邇來諸地方嗇雨
禾穀歉收
朕深爲之隱憂
其蠲減直隸四營田租十之五
身稅十之四
廣義平定富安租十之四
稅十之三
平和平順嘉定租稅各十之五
又安租十之五
稅十之三
淸萁租十之三
北城租十之二
甘露七冊蠻八
貢賀
冊立大禮
帝謂侍臣
曰
此蠻愚蠢質樸
自先朝以來
二百餘年
未嘗梗化
遞年貢稅
朕曾下詔賜赦
而彼堅請如故
誠可愛之憐之
命賜之銀幣
宴款甚厚
及還
皇太子亦厚賞之
正傞長賜北城諸鎭代納上年逋租
是年夏租應徵者亦聽代納
山西京北十之六
山南上下海陽安廣十之四
五月端陽節百官具朝服
詣淸和殿慶賀
嗣以爲常
阮文誠坐罪自殺
先是北城治黎維喚獄
獄成送京
復命刑部鞫之
維換乃言
文詮與彼陰謀
致書敎之反
刑部以聞
帝曰
文詮在獄
安得敎人爲已反耶
此言郤似兒戲
其令廷臣會議
窮究之
以明罪狀
阮文仁阮廷德皆言
彼等潛謀不軌
當在文誠總鎭北城之日
不待旣得罪而後致書也
大南是錄正編第紀
帝因謂范登興
曰
朕以一成一旅
閒關百戰
以有今日非易易也
文誠位極人臣
子爲鄕貢
乃泛交結黨
將欲何爲
昔漢淮南王多招賓客
卒以罪誅
自古姦臣窺窬神器大率如此
登興奏
曰
布衣之士猶不可泛交
况功臣之子孫乎
文誠今日之禍乃自取也
數日後廷臣又奏
言
反狀已顯
請逮治
帝曰
朕待文誠不薄
今彼自作孽
朝廷公法朕亦不得爲之私也
遂命
收捕文誠及其眾子
拘于侍中軍舍
羣臣會武公署廷鞫
文誠問反乎
曰
無問
預知乎
曰
無
對獄而出
面色勃勃
歸軍舍
語侍中統制黃公理
曰
獄成矣
君使臣以死
臣不死非忠也
就寢
良人仰藥而死
事聞
帝召黃公理問
曰
文誠死有何言
公理具以其言對
帝怒
曰
文誠不辨而死
垢愈彰矣
有頃軍吏復於軍舍得文誠陳情遺表以進
大南寔錄正編第紀卷五十五十
帝持其表
哭之慟
以示羣臣
諭之
曰
文誠自少從朕艱難
有大勳勞
今一旦至死
朕不能保
是朕之德薄也
因顧問范登興
曰
文誠死
當以何禮葬之
登興對
曰
葬以庶人
帝默然
命中軍該隊三兵丁三十治其喪
賜錢五百緡
給還冠服
加賜宋錦三枝布帛各十疋
文誠眾子在禁者悉出之
黎維換阮文詮伏誅
廷臣以逆案上
維祑文詮各凌遲處死
武楨坐阿黨
斬監候
宋福玩坐咬訟杖革
陳玉語坐誣吿
滿流阮張效以發吿賞錢五百緡
阮文仁請停賞
不聽
以黎維喚罪狀播吿中外
詔曰
王者得國之始
必褒崇先代
存厚道也
朕遠覽古今
正欲比隆前哲
慨自黎家不造
西賊煽凶北河
尺土寸民已非黎有者十有餘年
朕肅將天威
大南寔錄正編第紀卷五十五十七
掃淸妖孽
其得天下也
取之於西賊
非取之於黎氏
而黎氏子孫亦得賴之以雪祖父之憤
大定之後命建黎廟
給祀民祀田
又擇其子孫以守黎祀
維禊方在童穉
流落山蠻
朕詢知其爲黎氏後裔
特令召回
爵之以上公
厚之以廩祿
使奉黎祀
與國同休
凡黎氏子孫各給糧米養贍
所以待遇黎後有耳目者咸共見聞
維喚乃自包藏禍心
與阮文誠逆子文詮交通謀反
揆諸情
則以怨報德
按諸律
道之辜寧可寬貰
朕以勝國子孫之故
遲回不忍者旬月
廷臣請寘于法
以正國典
仍已將維祕正法
其黎氏各支竝從寬宥
狀念維禊謀逆
自速厥辜
黎氏廟庭豈宜曠祀
又命
擇其堪奉黎祀者
使之奉祀
以昭朕繼絶存亡厚意
布吿臣庶
咸使聞知
增置南榮城雄步隊
募漢民充之
命水軍建船廠
賞錢三百餘緡
淸平土匪郭功慎刧掠沿山居民
淸華鎭臣聞報奏
請發兵討之
詔報
曰
山音匪輩出沒靡常
其地山溪險峻
通于山南上山西興化諸地頭
若偵探未確
遽已加兵
則道路未諳水土不耐轉爲勞頓
今宜諜知此輩去向的處
仍撫用所在土人八夥
以觀動靜
倘機有可乘
先密報北城會勦
又催集下班兵及土兵
以備調遣
務在萬全必克
否則靜以待之
慎勿輕舉
嘉定牛渚河淸凡十有二日
初帝克復嘉定河淸
至是皇太子初立
河復淸
六月永淸鎭守阮文霑病免
以掌奇阮文瑞領永清鎭守
帝諭之
曰
永淸地界眞臘
撫治之要在乎安內服外
其勉之
命副管威遠屯胡文室
按守朱篤堡
正管嘉勇左奇
欽差該奇武文創管守新洲
戰差雄禦三道
瑪瑪船泊沱灢
以黃沙圖獻
賞銀二十兩
準定諸地方别納產稅
一如錢粟催科例行之
眞臘國王匿禛致書于嘉定
請親就城訪問政事
城臣復書
言
藩國政事自有保護官可資商確
况內變方弭
民心初附
豈可遠行
仍具事奏聞
詔報
曰
藩王欲就問政
在城以臣民繫屬爲辭
理則然矣
但藩王邇來一向姑息
怠於政事
當因其來而振作之
引翼之
以進於勤修之地
今可復書
聽依所請
如藩王抵城
宜以開浚朱篤河之利吿之
使預爲規畫
竢詔文到日
卽發軍民
倂力開浚
以大南寔錄正編
第
紀速于成定邊和仝門興福冰渤三道屬蠻稅
蜂蜜三十斤錢代納席二十二對
各照價納錢
命工部右參知阮德暄左參知段曰元等
修沿海錄
南至河僊
北至安廣
凡海汛潮汷之深淺里路之遠近
皆載焉
爲書二卷
合四營十五鎭海汛一百四十三
以五百四十丈爲一里
成五千九百二里零
暹羅使船如淸
遭風泊干沱灢
其船尋復失火
燒毀殆盡
事聞
帝曰
使船失火與難商同
命廣南營臣
給之糧米二百餘方
大南寔錄正編第一紀卷之五十五止
大賣錄正編第紀卷五十五主

