汲黯字长孺，濮阳人也。其先有宠於古之卫君。至黯七世，世为卿大夫。黯以父任，孝景时 为太子洗马，以庄见惮。孝景帝崩，太子即位，黯为谒者。东越 相攻，上使黯往视之。不至，至吴而还，报曰：“越人相攻，固其俗 然，不足以辱天子之使。”河内失火，延烧千馀家，上使黯往视之。还报曰：“家人失火，屋比延烧，不足忧也。臣过河南， 河南贫人伤水旱万馀家，或父子相食，臣谨以便宜，持节发河南仓粟 以振贫民。臣请归节，伏矫制之罪。”上贤而释之，迁为荥阳令。黯 耻为令，病归田里。以数切谏，不得久留 内，迁为东海太守。黯学黄老之言，治官理民，好清静，择丞史而任 之。其治，责大指而已，不苛小。黯多病，卧闺閤内不出。岁 馀，东海大治。上闻，召以为主爵都尉，列於九卿。治务在无 为而已，弘大体，不拘文法。黯为人性倨，少礼，面折，不能容人之过。合己者善待之，不合 己者不能忍见，士亦以此不附焉。然好学，游侠，任气节，内行脩 絜，好直谏，数犯主之颜色，常慕傅柏、袁盎之为人也。善灌夫、郑当时及宗正刘弃。亦以数直谏，不得久居位。当是时，太后弟武安侯蚡为丞相，中二千石来拜谒，蚡不为礼。然黯见蚡未尝拜，常揖之。天子方招文学儒者，上曰吾欲云云， 黯对曰：“陛下内多欲而外施仁义，柰 何欲效唐虞之治乎！”上默然，怒，变色而罢朝。公卿皆为黯惧。上 退，谓左右曰：“甚矣，汲黯之戆也！”群臣或数黯，黯曰：“天子置公卿辅弼之臣，宁令从谀承意，陷主於 不义乎？且已在其位，纵爱身，柰辱朝廷何！”黯多病，病且满三月，上常赐告者数， 终不愈。最後病，庄助为请告。上曰：“汲黯何如人哉？”助曰：“使黯任职居官，无 以逾人。 然至其辅少主，守城深坚，招之不来，麾之不去，虽自谓贲 育亦不能夺之矣。”上曰：“然。古有社稷之臣，至如黯，近之 矣。”大将军青侍中，上踞厕而视之。丞相弘燕见，上或时不冠。至如黯 见，上不冠不见也。上尝坐武帐中， 黯前奏事，上不冠，望见黯，避帐中，使人可其奏。其见敬礼 如此。张汤方以更定律令为廷尉，黯数质责汤於上前，曰：“公为正 卿，上不能襃先帝之功业，下不能抑天下之邪心，安国富民，使囹圄 空虚，二者无一焉。非苦就行，放析就功，何乃取高皇帝约束纷更之 为？公以此无种矣。”黯时与汤论议，汤 辩常在文深小苛，黯伉厉守高不能屈，忿发骂曰：“天下谓刀笔吏不 可以为公卿，果然。必汤也，令天下重足而立，侧目而视矣！”是时，汉方征匈奴，招怀四夷。黯务少事，乘上间，常言与胡和 亲，无起兵。上方向儒术，尊公孙弘。及事益多，吏民巧弄。而黯常毁 儒，面触弘等徒怀诈饰智以阿人主取容，而刀笔吏专深文巧诋， 陷人於罪，使不得反其真，以胜为功。上愈益贵弘、汤， 弘、汤深心疾黯，唯天子亦不说也，欲诛之以事。弘为丞相，乃言上 曰：“右内史界部中多贵人宗室，难治，非素重臣不能任，请徙黯为 右内史。”为右内史数岁，官事不废。人或说黯曰：“自天 子欲群臣下大将军，大将军尊重益贵，君不可以不拜。”黯曰：“夫 以大将军有揖客，反不重邪？”大将军闻，愈贤黯，数请问国家朝廷 所疑，遇黯过於平生。淮南王谋反，惮黯，曰：“好直谏，守节死义，难惑以非。至如 说丞相弘，如发蒙振落耳。”天子既数征匈奴有功，黯之言益不用。始黯列为九卿，而公孙弘、张汤为小吏。及弘、汤稍益贵，与黯 同位，黯又非毁弘、汤等。已而弘至丞相，封为侯；汤至御史大夫； 故黯时丞相史皆与黯同列，或尊用过之。黯褊心，不能无少望，见 上，前言曰：“陛下用群臣如积薪耳，後来者居上。”上默然。有间 黯罢，上曰：“人果不可以无学，观黯之言也日益甚。”县官无钱，从民 贳马。民或匿马，马不具。上 怒，欲斩长安令。黯曰：“长安令无罪，独斩黯，民乃肯出马。且匈 奴畔其主而降汉，汉徐以县次传之，何至令天下骚动，罢弊中国而以 事夷狄之人乎！”及浑邪至，贾人与市者，坐当死者五百馀 人。黯请间，见高门， 曰：“夫匈奴攻当路塞，绝和亲，中国兴兵诛之，死伤者不可 胜计，而费以巨万百数。臣愚以为陛下得胡人，皆以为奴婢以赐从军 死事者家；所卤获，因予之，以谢天下之苦，塞百姓之心。今纵不 能，浑邪率数万之众来降，虚府库赏赐，发良民侍养，譬若奉骄子。 愚民安知市买长安中物而文吏绳以为阑出财物于边关乎？ 陛下纵不能得匈奴之资以谢天下，又 以微文杀无知者五百馀人，是所谓‘庇其叶而伤其枝’者也，臣窃为 陛下不取也。”上默然，不许，曰：“吾久不闻汲黯之言，今又复妄 发矣。”後数月，黯坐小法，会赦免官。於是黯隐於田园。上以为淮阳，楚地之郊，乃召拜黯为淮阳太守。诏召见黯，黯为上泣曰：“臣自 以为填沟壑，不复见陛下，不意陛下复收用之。臣常有狗马病，力不 能任郡事，臣原为中郎，出入禁闼，补过拾遗，臣之原也。”上 曰：“君薄淮阳邪？吾今召君矣。顾 淮阳吏民不相得，吾徒得君之重，卧而治之。”黯既辞行，过大行李 息，曰：“黯弃居郡，不得与朝廷议也。然御史大夫张汤智足以拒 谏，诈足以饰非，务巧佞之语，辩数之辞，非肯正为天下言，专阿主 意。主意所不欲，因而毁之；主意所欲，因而誉之。好兴事，舞文 法，内怀诈以御主心，外挟贼吏以为威 重。公列九卿，不早言之，公与之俱受其僇矣。”黯居郡如故治，淮阳政清。令黯以诸侯相秩居淮阳。七岁而卒。卒後，上以黯故，官其弟汲仁至九卿，子汲偃至诸侯相。黯姑姊 子司马安亦少与黯为太子洗马。安文深巧善宦，官四至九卿，以河南 太守卒。昆弟以安故，同时至二千石者十人。濮阳段宏 始事盖侯信，信任 宏，宏亦再至九卿。然卫人仕者皆严惮汲黯，出其下。郑当时者，字庄，陈人也。其先郑君 尝为项籍将；籍死，已而属汉。诏尽拜名籍者为大夫，而逐郑君。郑君死孝文时。孝景时，为太子舍人。庄好黄 老之言，其慕长者如恐不见。年少官薄，然其游知交皆其大父行，天 下有名之士也。武帝立，庄稍迁为鲁中尉、济南太守、江都相，至九 卿为右内史。以武安侯魏其时议，贬秩为詹事，迁为大农令。庄为太史，诫门下：“客至，无贵贱无留门者。”执宾主之礼， 以其贵下人。每朝，候上之间，说未尝 不言天下之长者。其推毂士及官属丞史，诚有味其言之也，常引以为 贤於己。未尝名吏，与官属言，若恐伤之。闻人之善言，进之上，唯 恐後。山东士诸公以此翕然称郑庄。郑庄使视决河，自请治行五日。上曰：“吾闻‘郑庄行，千里不赍粮’，请治行者何也？”然 郑庄在朝，常趋和承意，不敢甚引当否。及晚节，汉征匈奴，招四 夷，天下费多，财用益匮。司马安为淮阳太守，发其事，庄以此陷罪，赎为庶人。顷之，守长史。上以为老，以庄为汝南太 守。数岁，以官卒。郑庄、汲黯始列为九卿，廉，内行脩絜。此两人中废，家贫，宾 客益落。及居郡，卒後家无馀赀财。庄兄弟 子孙以庄故，至二千石六七人焉。太史公曰：夫以汲、郑之贤，有势则宾客十倍，无势则否，况众 人乎！翟公复为廷尉，宾客欲往，翟公乃人署其 门曰：“一死一生，乃知交情。一贫一富，乃知交态。一贵一贱，交 情乃见。” 汲、郑亦云，悲夫！ 河南矫制，自古称贤。 淮南卧理，天子伏焉。大将军青既益尊，姊为皇后，然黯与亢礼。居无何，匈奴浑邪王率众来降，汉发车二万乘。息畏汤，终不敢 言。後张汤果败，上闻黯与息言，抵息 罪。下邽 翟公有言，始翟公为廷尉，宾客阗 门；及废，门外可设雀罗。居数年，会更五铢钱，民多盗 铸钱，楚地尤甚。黯 伏谢不受印，诏数彊予，然後奉诏。高祖令诸故项籍臣名籍，郑君 独不奉诏。每五日洗沐，常置驿马 安诸郊， 存诸故人，请谢宾客，夜以继日，至其明旦，常恐不遍。
