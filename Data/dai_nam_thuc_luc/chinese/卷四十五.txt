大南寔錄正編第一紀卷之四十五
世祖高皇帝寔錄
壬申嘉隆十一年秋七月以鄭懷德爲禮部尙書
兼管理欽天監事務
律書成
帝令阮文誠武楨等
次定律例
凡三百九十八條
名例四十五條
吏律二十七條
戶律六1六條
禮律二十六條
兵律五十八條
刑律一百六十六條
工爲書二十二卷
律十條
太南是錄正編第紀卷四十五帝親自裁定
復命爲之序
曰
朕惟聖人治天下
刑罰之與德化未嘗偏廢
蓋民生有欲
世故無涯
非刑以防之
無以使之八敎而知德
故曰
刑者輔治之具
豈虛乎哉
律令者刑罰之斷例也
古者議事以制
不爲刑辟
豈刑辟不可爲哉
民淳事簡
容可略也
風會旣降
民僞日滋
刑罰不足以勝姦
科條不足以應用
故律例令式遞有增加
豈非古後異宜
而律之必不可闕歟
我國歷朝以來
具有令典
自經西山之變
綱淪法斁
巧詐橫多
有闕簡則理或未明
愚者懵於趍避
頑者易於玩弄
而審讞之下比附出入
無所稽據
𡨚濫靡吿
豈非仁者之所隱哉
朕賴列聖之靈
削平僭亂
混一區宇
經緯節理
每以敎化爲先務
而於刑獄之閒尤致意焉
披閱歷代刑書
我越李陳黎之興
一代有一代之制
而備於洪德北朝漢唐宋明之興
律令之書代有修改
而備於卷四十五大清
爰命廷臣
準歷朝令典
參以洪德淸朝條律
取舍秤停
務止於當
彙集成編
朕親自裁正
攽行天下
使知禁防大典灼然如日月之無所隱
懲詰嚴條
凜然如雷霆之不可犯
守職之吏得奉以爲明法
而愚頑之民易避難犯
於以遷善而遠罰
出刑而入敎
不犯有司罔干予正
庶幾刑措之隆寧不於斯是賴哉
命京外文武官員
自正四品以下至未入流
其壬申癸酉甲戍三年銀禮減十之四
該隊副隊未率軍與隊長悉免之
路自京城至渜海口
侍中學士范適以疾請解職
許之
命嘉定城協總鎭吳仁靜戶部左參知黎曰義
查檢屬城諸鎭道錢粟產物稅例
召阮文仁還
以黎文悅爲嘉定城總鎮
張進三千餘人從戍嘉定
悅陛辭
帝諭以經理城務
先是嘉定民多遊蕩
或有托身權門
寄名軍籍
往往濳回鄕村
相聚爲盜
悅旣至
明立條禁
令所在民密以盜名報官
立捕治之
又令盜者皆得自首効用
由是益賊稍息
民居以寧
悅又與張進寶吳仁靜上疏
言
前者邊防有事
增徵鄕兵
此乃出於權宜
原非以爲永制
然而人情疑懼
互相欺隱
積習成風
其弊不可不革
夫敷天率土莫非王民
周官之歲登民數
內政之區别居民
無非以民政爲重也
請令所在到歲之丁卽著于簿
其有願充諸衞奇隊船軍數者
所司究詰登著
以防遺漏覈詐冒
帝可其奏
張進寶奏言
募得籍外民一百七十餘人
爲中軍中義諸隊隸隨差遣
許之
太南寔錄正編第紀卷四十五
以前堅奇管奇黎仲講爲左保一衞衞尉
蠲廣平右該政安順宅三坊田土租稅
三坊皆淸莛人
初從太祖南鎭戍廣平
給世業田五十餘畝
免其租
僞西始倂徵之
至是三坊人該隊陳文早隊長阮文進等以爲言
復令蠲免如故
平和米價騰貴
月底鎭臣始以事奏
帝嫌其通
命禮部通飭諸地方
嗣凡米價驟貴者卽馳疏以聞
京北鎭守阮廷選以親老請解職
許之
命前軍副將黃文點
權領京北鎭務
北城逋匪黎團黎茗鄭橒武廷六鄧陳超等聚黨于山音沿山剽掠宋山奉化諸縣
天關管府陶文誠邀擊
獲其黨十四人
匪復下嘉遠
攻擾㵎口
淸平管道枚嘉綱率道兵與匪戰
軍至暗谷
匪憑高放射
死者十餘人
綱不大南
寔錄正編第紀卷四十五
能進壁險
以守清莛
督鎭尊室暲聞報
卽發兵援
帝乃命北城協總鎭黎質
巡略其地
質旣至
匪潰散
質屯兵枚園名地
招集土酋
宣示朝廷威德
又令諸軍據要害
設屯堡
五日而還
枚嘉綱以失誤軍機坐罷
以天關管府陶文誠爲清平管道
八月定海漕賞例
以漕次多寡爲差
漕七夫者加賞三月俸
六次至三次竝賞
二月二夫賞一月十五日
一次賞一月放淸
又北城淸平應召弁兵還伍
加賞錢米有差
京北匪黨八十餘人出首
北城臣以奏
命赦之
賜直隸四營及廣義平定富安諸鎭
該縣記縣該總副總
竝復其身
置驛舍
驛給錢三百緡
置隊長次隊長各一秩
與公車公庫隊長次隊長同
驛夫歲給米六百方
班直前衞衞尉武公辰私取軍錢六百餘緡
事發誅之
副衞尉阮廷璘以不能覺舉降該隊
九月遣陳震阮皓等
如廣東採買貨項
免眞臘
是年貢例
詔曰
敬天事大
下國之義
字小恤孤
朝廷之體
今爾國乖離
栖于外
其免今年貢例
竢歸國後
仍遵例行
賜舊黎從亡諸臣錢米
先是黎臣自淸還
已授職官者七十六人
恩賜錢米者七人
至是又令城臣以冊上
增給六十九人錢一千八百二十五緡
米一千八百二十五
方築富安上城
暹羅遣其臣悃阿弩落夫通等奉書來
言
前者匿禛兄弟不和
繕甲相攻
有傷骨肉之恩
而負二大國撫字之義
暹王因遣親信重臣
諭以和意
不謂匿禛心懷疑懼
挈眷而去
暹兵封府庫
修城堡
以待其歸
非敢有他心也
今匿禛內投嘉定
憑仗寵靈
處置機宜
寔惟朝廷所制
暹王敢不惟命
帝命復書答之
約以遣使會送匿禛歸國
又送暹書
示匿禛
諭之
曰
納王歸國
非暹王意也
所以要暹必會
乃朕爲王調度一片苦衷
欲王與暹不失和氣
免貽後憂
倘暹人失信
構起釁端
則其曲有在
朕有算矣
王毋惑焉
癸未長壽宮小祥
帝練服行禮
皇城外四面以侍
定皇城京城應直弁兵例
中侍内弁兵應直
每面五十人
管衞一人兼碩之
京贼外四面以諸軍營弁兵應直
南一百人
東九十八人
西九十人
北八十四人
管衛四人分傾之
各備旗鼓械杖及救火器具
日一換代
如有大患
或不虞發何地面
其面官兵卽馳救
餘三面戒嚴以竣
至如左右後軍舍弁兵日見旗毫上掛旗號
夜見掛燈籠
亦各整備旗鼓礅械
于軍舍前直候
給安遊馮族祀田五畝
命該隊馮世秤監守祀事
神策軍都統制領廣義鎭守潘進黃奏言
標屬肅威明威健威三衞軍逃亡太半
請募籍外民充補
許之
高平鎭守阮文道卒
以舊宣光鎭守鄧福忠爲高平鎭守
命神策軍右營副都統制阮文智掌營
武允文管率兵船
代陳文能按守新洲朱篤諸道
以興化昭晉州該州刁國鈺爲防禦使
平順屬蠻十五冊多逋稅
鎭吏急徵之
錄正編第紀卷四十五
殺吏死者五人
事聞
帝曰
平日失於綏撫
有司之過也
蠻民荒忽何尤焉
北城逋匪鄧陳超竄美良土
會岑玉龍使人八夥
因糾集土酋丁公良白功寶丁公誠丁世斛白功累等
各率上民掩捕
俘超及其黨甚眾
城臣以奏
命誅之
授玉龍爲宣慰使
賜冠服賞錢五百緡
良爲防禦使
賞錢二百緡
寶誠斛爲宣慰同知
累爲防禦同知
賞錢各一百緡
上民武文泰白功進等七人爲隊長
餘普賞錢九百緡
冬十月置淸平芝泥堡
黎質自北城八覲奏言
淸平上游林莽聯絡
常有土匪出沒
臣歷觀地勢
惟芝泥社名属安化縣
險要可以設守
帝允其奏
命道臣
卽其地設堡
令防禦使郭功專
郭功兄管樂土丁壯三百七十餘人
戍守之
天久不雨
卷四十五
帝以爲憂
命緩徵諸地方逋稅一年
又命問刑諸衙門
錄繋囚
伸𡨚枉
詔求直言
詔曰
天臣道莫先於納誨
古之帝王因變求言
用能保洽疑和
率由斯道
今陰陽愆候
寒暑失節
自秋徂冬
仍行夏令
求乎中和位育
朕甚歉焉
深惟敬怒敬渝
庶幾答塞
凡關政事有可以便民者
朕已不靳擧行
然而天意未回
旱魃未退
或者政敎多疵
恩澤猶壅
利未盡興
害未盡除
致斯咎徵
其故安在
朕一人聰明有限
反躬求之
莫知所以
爾文武臣僚或從政于內
或宣化干外
莫非朕之股肱耳目智慮所及
豈無見聞
弭變之方
何以吿朕
宜各條陳
寔封奏聞
朕親自採擇
有裨于政者施行之
其不可采者置之
勉殫爾蘊
以副朕心
丁未詔下
庚戌雨大降
旣而內外官多上封事
帝命廷臣閱議
擇其可采者用之
定諸城營鎭淸査課例
帝以錢穀出八國課
所闗歲月積久
難於究詰
乃命戶部
酌定條例
以三年爲一課
命官查覈之
直隸四營廣義淸扶x安淸平
課以甲戌爲初課
嘉定四鎭平順平和富安平定以寅申已亥爲課
以是年爲初課
北城及諸鎭以子午卯酉爲課
以癸酉爲初課
定北城淸
又關津條例
山西正開二支
闕二正渡一支渡一
山南上正關二支澜二正渡一支渡三
山南下正闢一支闕二
京北正關一支關五
海陽正關一支關四
直渡五
宣光正闢二支闕一隘四
興化正關二支關二
太原正闕五支關一
市王屯一
諒山三嬲一支闢十二
高平正關十一支關三
安廣正闢二支關三所九
淸韭關几人安闢
七
諭
曰
關津之征稅以貨定
今稅有定額
而貨無常準
司榷者利其嬴餘
往往增估浮收
爲商旅病
况北城內外十一鎭與淸又二鎭物產各有不同
豈應一律征稅
其令戶部開列關津各所物價
從中較正
著爲定則
廷臣議定條例
頒行之
一權貨價
以五年爲限
限外價有二差
部改定
各所有正
有支征稅
只以一所爲定
正所巳征
則支所免之外六镇貨價與內五鎭不同
惟商人所带之貨或有不在部送者
方從內五鎭貨價征稅
清萁河場多祿我龋峩山靑旦美景文派七關
凡商人起貨一關征之
六闢皆免
惟汴山三閭二關征稅不拘貨價
但據商船商筏長橫尺寸
逐項征之
不在四十分收一之例
人安可畱良場裴舍三闗
凡商人起貨
先于所在關征從四十分之一
他關則折收八十分之一
不得全收武烈三
又河黃驅犢四圃征稅
又有别例
商筏以巨中三禁浮徵司吏倍小
商船以輕載重載爲差
征及徵收畱難者所
四禁匿稅
商旅報貨不寔以來
在官拿問
以匿稅律治罪
年癸酉爲始
庚申謁瑞聖陵匿原
自羅壁復奔于暹
暹人納之
嘉定城臣以聞
帝乃召河僊該隊鄚公楡來京
問以邊事
尋遣還
令委人如暹探虛寔
缗命平和鎭守阮得
將兵還鎭北城
捕獲逋匪鄭橒于陸岸
命送京誅之
士人阮沛以報官捕匪授知縣
再賜冠服
賞錢三百緡
初鑄一兩銀錠
帝謂戶部
日
錢銀之制所以裕財源而贍民用
前者官鑄中平銀十兩錠當錢二十八緡
近來各已通行
但以銀抵錢
以錢抵銀
率以十兩錠爲限
則出納奇零之數使用不便
其令增鑄銀錠
頒行之
用+成銀色重一兩六面
各有印記字跻
上面圖支
下面方文
一面印嘉隆年造四字
一面年精銀一兩四字
一面甲中平號三字
一面印値錢二貫八陌六字
私造者以私筹錢律治罪
在官攴發在民輸納
商買貿易者據中平銀十兩疑抵錢二十八緡
新製银一兩赞抵钱二緡八陌
抵當通行
奇零不蒲籁者以錢抵足之
若無銀
願以錢納
與例納銀而願以錢代
或至分或半分
竝聽
凡以十成銀色鑄爲十錠
有印造字蹄成式者納工費及看印字跡錢二陌
八官監收
官吏及看認工匠
敢有抑勒畱難
治如律
金一雨抵銀十六兩民金
定北城金價
換官金
納印跡攵一緡
以黎廷爵爲平定督學
廷爵有學行不沒僞
黎正路薦之
海陽協鎭阮致和病免
以高平協鎭阮文禮爲海陽協鎭
以高平參協裴文評爲協鎭
荆門知府陶春曙爲參協
大綮者倍道兼行
次檗者定驛遞例
日夜兼行
常事日行夜止
十一月以又安督學表楊壢爲國子監副督學
翰林院制誥阮登基爲廣南督學
山南下助敎阮克壯爲又安督學
海陽助敎陳名璞爲淸華督學
淸莛
淸平地震
修金章寺
賜錢一萬緡爲之之南
寺在藩安鎭
莅世宗孝武皇帝乙亥十八年歸仁僧達本和尙卓錫於此
賜金章寺扁額
定京外支給俸餉例
向來官軍俸餉竝以月給
至是準定
至七品歲四期
八九品以至軍人
有俸餉例者月一期各按數支領
命戶部議定則例
以來年癸酉行之
一二三品歲正七兩月
每期領六月俸
四五六七品歲四孟月
每期領三月俸
各以其月初一日至二十日爲限
八九品月俸及軍人月扇月一支領
以初一日至初十日爲限
俸例不計小月
閏月餉例小月扣折一日
閏月前給官員俸錢酌給銀锭
一品二分錢八分銀
二品三分錢七分银
三品四分錢六分銀
四品以下銀錢各半
如一品月俸錢二百糈
六月一領
凡一千二百糈寔發二分錢二百三十九緡
六陌折給八分銀三百四十三兩
內十兩錠十七錠一兩錠一百t十三錠
餘以此推
其有阵投及蒙加俸
在支俸之月二十日以前
竝於是月朔支從新俸
二十一日以後埃夫期始得支顧罰俸
耦支俸之期卽行裁扣
是期顧通仍苡
事武無率軍
而在京應候及從諸城營廙差派者給正俸之半
有功狀
蒙恩給全俸
不在此例
三品以上官休致
或全給
或半給
臨期請旨
四品以下竝停
如有給與出自特恩
兵匠差派及徵召往返
應給日程糧者
在京由戶部
在外由地方官照給關文
所經前途元方官各驗明換給
以右軍欽差該奇阮有遠爲正管
後勇奇兼行副管
雄勇十奇束侍內小差侍茶諸隊兵之籍廣南廣義平大南寔錄正編第紀定者六十五人
立爲左勝隊
隸從廣南差遣
又令營臣募籍外民五十人
立爲右勝隊
準定
自今職官有坐贓者
所舉官減等科罪
命嗣
凡內外諸軍營兵與各局匠應召來京
或輪番更代
及因公差遣者兵工二部給腰牌
又令
廣德以南至嘉定
北至北城
各置養濟所
如兵匠等途閒患病
驗有腰牌
卽于其錢二緡所收養
醫治
死者給錢布葬之
布一疋
臣發倉粟貸之
以黎鄕貢范惟寺爲海陽助敎
楊德綏爲山南上助敎
武輝哈爲山南下助敎
范曙爲京北助敎
授興化上司薄琴繼梁金三等十一人爲該州副州
諒山土司阮廷錦何國䭾等四人爲正副屬校
十二月朔改萬全曆爲協紀曆
壬寅帝御勤政殿聽政
初帝在諒闇
每於便殿召對羣臣
至是始御正殿
壬子謁基聖陵瑞聖陵
以中軍該奇陳文調爲中保二衞副衞尉范公書爲中定奇副管
奇該隊阮文涓爲左振奇副管
奇廣德繼登塘圲二坊後改民訟爭地界
營臣爲邑
不能決
案下部覆
命戶部僉事范文算
往視
之
算曲徇塘圲
繼登不服
遂與塘圲相鬬
算還
誣奏繼登不法狀
帝大怒
曰
田土有成案
何敢乃爾
此等健訟
不殺何施
欲盡捕其民治之
阮文誠范如登黎光定等前奏
曰
小民無知
其中必有謀使
請下法司窮究
罪所使者
帝意解
卽命刑部覆究
登果得直算
竟以誣奏
坐處死
監候營吏阮文護阮文視等亦以通同曲徇坐徒
賜眞臘國王匿禛錢一千緡白金三百兩
嘉定人武廷明條陳政務
帝以其人有文學
補貢士院
給廣南平定平和官船各十艘
廣義富安各五艘
平順八艘
賞在京應役工匠錢九萬四千餘緡
定捕盜賞格
凡軍民捕獲彊盜首黨者賞錢一百緡
從黨賞五十緡
竊盜賞三十緡
報捕彊盜者賞五十緡
竊盜賞二十緡
命諸城營鎭
所徵商稅
歲以十月上其冊
定催科條例
帝以催科有法
則小民易於輸納
而國課常充
乃命廷臣
定爲條款
頒行之
凡徵收錢粟不得队年內正供抵補上年積欠
其錢粟緩徵者分三年带徵
自壬申年以前逋欠錢糧及產物分五年带徵
遞年稅務該縣記縣該屬記屬該總副總經徵之知府知縣該徵
該場催徵之
營鎮官督催之
里役與分徵諸人有侵虧包攬者
官卽按治如律
催科以三年爲一課
經徵催徵督催俱以十分爲率
欠不及一分者經徵杖六十
催徵笞五十
有俸者罰俸三月
欠至一分者經徵杖七十
催徵杖六十
有俸者罰俸六月
督催罰俸三月
欠至二分者經徵杖八十
催徵杖七十
有俸者罰俸一年
督催罰俸六月
竝責收齊足
欠至三分以上
經徵罷役
催徵督催竝停俸
降畱二年
徵足者開復
不足者寔降
以象軍前雄奇副管奇陶文菊右雄奇副管奇阮文造爲管奇該隊
阮文本爲左雄奇管奇
念娘關银稅一百四
除高平關市五所銀稅十兩
二水關銀稅三百六十雨
通農關銀稅一百三十兩
哥川闢銀稅一百兩
槭江市銀稅二百三十兩
北城臣以無人顧徵奏免之
淸徵淸
又北城淸平弁兵九千五百人來京萁一千二百人
x安二千八百人
北城五千三百人
淸平二百人
誠上封事五條
一言
地簿攢造
爭訟胥興
民閒不勝煩弊
請更定條例
以息爭端
二言
六部營鎭從事
或勤或怠
請於歲終檢核
以别能否
三言
刑獄要在淸省
請每至歲底
派人查勘
使無滯獄
四言
罪囚務存矜恤
請令問刑諸衙門嗣
凡案結諸囚犯
詳註到查月日
如案處徒罪
計其月日久近
扣除之
五言
官使在乎得人
請擇翰林貢士及知府知縣年深無過者
分補六部僚屬
以充眾職
帝嘉納之
大南寔錄正編第一紀卷之四十五止

