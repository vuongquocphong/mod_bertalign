大南寔錄正編第一紀卷之十五
世祖高皇帝寔錄
辛酉二十二年秋八月補平定新降軍爲前軍俊武衞
以堅武衞副衞范文瓊爲正衞
舊都司陳文佃杜文點爲副衞
以前軍迪武衞副衞阮春爲正衞
舊都司陳淸道爲副衞
副後支阮文事爲捷武衞正衞
迪武衞副衞阮廷元爲副衞
欽差該隊張文珠爲堅武衞副衞
長校枚文點爲副後支
賊少傅陳光耀司徒武文勇謀奪花安花祿
取路以爭富安
乃陳疑兵于山茶
以至營江
佯爲掩擊狀
而悉率精銳攻花安花祿堡
阮文誠親督諸軍
連日鏖戰
賊多死傷
遂引退
誠增築屯壘
嚴加防守
賊復犯灰窰堡
迪武衞衞尉阮春擊走之
上道典軍劉福祥率所部六支兵攻又安
萬象亦遣其將破雅軀哺
率蠻兵四千餘人
竝進
從齒多欽吉而下
兵至香山羅山
攻賊三义關
大破之
收獲船艘礮械甚眾
漳六年城現敗死
賊眾降者如歸市
又安爲之震動
賊乃燒燬數縣民家
爲淸野計
軍粮不給
萬象兵退
祥引兵船齒多
欽吉均蠻地名香
由律海口回瀝江山羅山淸漳
均縣名太南
寔錄正編第紀卷十五
帝披覽諸營版圖
以肇豐府香茶廣田富榮三縣爲卽今承廣德營天府肇豐府登昌海陵二縣與廣平府明靈縣爲廣治營
廣平府麗水豐祿二縣布政內外二州爲廣平營
升萁府濰川醴陽河東三縣
奠磐府延慶和榮二縣
仍隸廣南營
以知圖家
欽差總戎該奇阮公和爲廣德畱守
平康該簿黃玉藴爲該簿
中軍記錄黎文貴爲記錄後軍
欽差該奇丁文裕爲廣治畱守
禮部僉事吳朝高爲該簿
舊禮部右同議阮曰鷹爲記錄新營
欽差該隊尊室暄爲廣平畱守
知內圖家知簿丁公謙爲該簿
舊戶部左同議阮文貴爲記錄中軍
錄阮文謙爲該簿
刑部僉事元文芳爲記錄
召陳文擢來京
淸好洞海軍次由京製給平定軍
次由嘉定製給太南寔錄正編第紀卷士五
蠲平康同香源蠻冊
是年稅例簟帆猛火油橄欖脂
漕平康平順產物輸京
鐵藤水藤龍藤大小滿堂紅燈
命侍書院
撰綱目正編前編進覽
帝喜觀書
雖在軍旅
常以典籍自娛
數召文臣講論
夜分乃罷
帝諭羣臣
曰
順化士子遭西賊之亂
學業荒廢
今當使之肄習
竢大定之後開設試科
以收寔學
命嘉定畱鎭臣
凡文武諸衙扈從在京者其屬兵畱貫徭役竝免
遣內馬左馬右馬諸隊伍長分往沿途各站管率站夫
凡差人驗有令箋龍牌
旨差公同差依例轉遞
仍登記明白
月一會納
有擅撥者
捕治之
贊理鄧陳常抵京入拜
帝召見
共談兵事
賜之錢一千緡
令往洞海堡
協與大南寔錄正編第紀卷十五
阮文張參辦戎務
光威明威銳威宣威四衞軍數僅有八百人
束爲二衞
疏請
攺光威明威二衞爲騰威衞
銳威宣威二衞爲毅威衞
又束所屬樂從軍
置爲壯威衞
其遠來投款與降將舊有名色者别名爲義勇團
帝許之
以舊明威副衞尉黃進長爲騰威衞衞尉
該隊宋文楚阮文鴈爲副衞尉
舊銳威副衞尉吳文得爲毅威衞衞尉
副衞尉范文森該隊阮文雲爲副衞尉
該奇黎文勝該隊泰伯雄爲壯威衞副衞尉
哀牢諸蠻酋長詣闕稱賀
厚賜遣還
命正副管長舵陳廷評潘進安回嘉定漕運粮米于施耐
帝令馳問淸好軍次兵機賊情
黎文悅疏言
今賊黨困逼
進退無路
軍資兵用只取給於歸仁
而大南寔錄正編第紀卷士五
此處民饑米貴
彼且橫征暴斂
人之嗟怨已甚
臣竊以爲
縱有金湯
非粟不守
况此歸仁數縣
財用幾何
而能持久
料彼勢必早晚
亦決一死戰
以圖僥倖
地而已
且彼是窮途
士有必死之志
我若驅兵鏖戰
戰則可勝
軍未必全
莫若深溝高壘
恃有以待
竢其先動
然後設伏扼險以攻之
方保全捷
臣更有慮者
爧江以外未知賊勢動靜若何
請令黎質往
與阮文張協力攻守
臣請自當一面絆住賊徒
不容透過淸好地面一步也
帝報
曰
觀卿上言兵事
其憂勤惕厲之心歷歷可見
至於論及北河餘孽動靜之勢
可謂遠慮矣
且我自親幸廣平
一帶長壘
經理亦巳完備
若僞孽卷上而來
則京城生力之兵爲數尚多
足以相拒
縱有别故
徵召未晚
今耀勇未除
正宜畱此重兵以大南寔錄正編第紀卷十五
若淸好之兵按而不動
則此一面恐難全勝
我已諭阮文誠
整飭師徒
因機攻取
卿宜與黎質日日大張聲勢
爲進討之意
使賊眾外備則內虛
瞻前則失後
彼若向內而攻
卽倂力夾擊
以淸餘孽
又諭平定軍次諸將士
進取歸仁
與賊相持
當此賊勢方張
多歷艱險
而士氣不衰
以戰則勝
以守則固
故大兵直抵富春
克還舊物
雖則天與人歸
寔賴爾將士戮力同心之所致也
今內自云津
外至爧江
皆爲我有
設有意外之虞
先固後攻
保無他碍
惟歸仁一路官軍經年勞苦
恐或弛於防備
兵法不曰
圍地則謀
死地則戰
彼耀勇窮寇
旣失守於花安
又專心於芹澳
葢將出其不意
幸一勝以振軍聲
夫一星之火或放焰於平原
九仞之山要收功於一簣
爾將士尚一乃心力
可攻則攻
可守則守
無貽君父之憂
阮黃德請回京瞻覲
帝諭之
曰
卿乃朝廷老成名將
一心忠愛
休戚與同
施耐
儲積所在
三軍之所仰給
得卿居此
我已安心
如能嚴防水陸
保得萬全
此亦攻守歸仁之一大事也
今節臨雨潦
海程不便
其勉畱之
以舊都督阮文春爲神策左營全武衞衞尉
置後軍各衞正副衞
衞副衞阮廷選爲正衞
該隊范廷寶阮文珠爲副衞
正長支梁文雲爲昭武衞正衞長校阮文賛阮文車爲副衞
該隊阮文慶爲毅武衞
正衞阮文仨陳文玄爲副衞
該隊武文珠爲宣武衞正衞長校武進交該隊阮文瞻爲副衞
該奇范六葩爲雄鋒衞正衞
該隊陳文桃陳文緣爲前衞正前遊支阮文得爲正衞
管中㦸前㦸衞
該奇黎公佃黎公驥爲中㦸衞副衞副共遊支阮文漢爲前戟衞副衞
尋命阮廷選六衞兵
往淸好從征
攺勇略支爲勇略衞
初掌後軍武性以畱阮文盛樂從軍
置爲平定營
勇略支自城八于賊
至是長校阮文質該隊阮公文等支兵潛回
令攺爲勇略衞
隸從前營
都統潘文趙討賊
束補林工各社
爲監城衞
巡城五隊以監該隊阮文燕權管之
籍廣置堅舟繕舟二奇南營
以舊都督黎文眞堅舟奇正管
該奇阮靑鳳爲繕舟奇正
額及新降軍爲中軍
五屯
中屯振差振鋒振英三衞前屯前擊振勇二衞
左屯振直振拒二衞
右屯振武振雄二衞
後屯振麟五支每支中前後三校
以中支振振鸞二衞
每校一二三三隊
鋒衞正衞阮文雲爲正中屯
兼管前後左右四屯
中振道欽差統兵
該奇阮文瀛爲副中屯
振鋒衞副衞陳公憲爲正後屯
兼理五市參軍事
防差一隊
該隊阮文敎爲副後屯
前擊校長校該奇阮文道爲正前屯
舊都司黎文合爲副前屯
舊都督阮文在爲正左屯
钧差該奇阮文客爲副左屯
振鋒衞副衞武方船爲正右屯
振鋒衞六隊
該隊張文學爲司右屯
舊冠軍武文語爲振差衞正衞興義法參謀典軍李大成振差隊該隊陳文安爲司衞
振鋒衞一隊
該隊阮文度爲振鋒衞正二隊
該隊黎文智三隊
該隊武文支爲副中支左校
該隊張福幸爲振英衞
正衞屬兵
文茗爲副衞屬兵
該隊阮文春爲前擊衞正衞防差二隊
副隊阮文丙前擊校
該隊阮文瞻爲副衞
振鋒衞七隊
該隊阮文長爲振勇衞正衞
振鋒衞四隊
該隊黃文貳舊冠軍阮政元爲副衞
興義道
該奇阮文垂爲振直衞正衞舊參領何公昭興義道
該奇范文交爲副衞前水營
該隊阮大南寔錄正編第紀卷十五
文鳳爲振拒衞正衞屬兵
該奇阮文興義勇校長校陳玉文爲副衞
舊都尉高曰宸爲振武衞正衞
振武隊副隊裴文施舊參督阮有宏爲副衞中支
該隊裴忠祐爲振雄衞正衞
振差隊隊長陳文孝振鋒衞九隊隊長阮文台爲副衞屬兵
該隊黎文應爲振麟衞正衞屬兵
副隊陳文壬興義道
該隊黃石昉爲副衞防差三隊
該隊阮文頑爲振鸞衞正衞舊都司張文和防差三隊
該隊阮文邊爲副衞中支副長支
黃文點爲正管五支
前校長校高進誰爲前支正長
支後校長校阮公諒爲副長支
左校長校阮文仁爲左支正長
支振鋒衞副衞阮文斗爲副長支
右校長校陳文捫爲右支正長
支左校長校阮文祥爲副長支
雄差隊
該隊裴文願爲後支正長支中校一隊
該隊大南寔錄正編第紀卷十五
阮文忠爲副長支
以參論武進奫爲中軍文翰參謀兵務
以密差隊
該隊阮文談管甘露道哀牢營
又以上人陶文記阮文禮爲該隊率
中定二隊
從談設守
復以阮久亨爲禮部參知
阮文張范如登疏
請募立令史司承辦公務
中柄船前捷奇左捷隊禦海隊分防鎭寧壘
許之
禦海隊尋攺爲渠河船
九月乙亥修山陵
初西賊阮文惠貪暴無禮
聞金玉山陵卽長茂陵
後地最吉
謀葬其妻
營壙
日叢中跳出虎二
咆哮搏噬
賊眾駭散
惠心惡之
不果葬
後惠戰數不利
人皆言
列聖諸陵佳氣葱欝
第紀帝業必興
惠憤恚
使其黨犯諸山陵開玄宮投于淵
社名卽皇考陵
在居化基聖陵
惠亦使都督阮文伍犯之
移于社
忽火起
望火
奔還居化人
而陵前江淵伍家金龍名玉諠
與其子玉猝
玉兌夜泅水
潛收而靜燕之
至是諠以事聞
帝悲不自勝
親視其處
江淵培沙數十丈矣
卽命怂吉祗吿
復安玄宮
諸陵則因其舊址而崇起焉
已亥帝親詣祭吿
鳴咽流涕
羣臣皆泣下
命攺居化社爲居正社
免其民徭役
令充守護
授諠爲該隊
明命十一年封安寧子玉轷
玉兌從軍于平伯
立祠于居正山畔
定亦召還而優賞之
賜內右該奇張文幸之孫張文雄復其身
幸初爲興祖輔導
張福巒忌而殺之
至是帝命錄其後而加恩焉
阮文張鄧陳常范如登等疏言
今爧江以外至橫山
賊黨絶無窺伺
諜者皆云
北河處處蠢動
徯望王師
而又安
賊眾不滿三千
在我有可乘之勢
差兵象船艘與臣等水步竝進
一以開拓疆上
一以維繫人心
正是中興一大機會
且歸仁賊黨以又安相爲表裏
又安旣失
則耀勇寒心
歸仁唾手可定矣
帝諭之
曰
北河之事雖曰有閒可乘
然今當雨候
陸路進兵
需餉殆難轉運
卿等宜量撥兵船
以爲汴山義兵策應
而步兵則據橫山
虛張聲勢
以縻絆賊徒
使應義各道易於攻取
我亦將派奮翼營兵
指日前進矣
丁亥香江淸初甲午之亂
其水變濁
至是舊都旣復
水復淸
瑩徹逾常
人皆知爲太平之兆
云
廣平雨潦
鎭寧壘多圯缺
阮文張役所轄三縣民修築
帝以農事方殷
恐妨生業
令放之
而以諸軍代其役
中軍正管五支黃文點在瀝江
肆行擾弊
人多嗟怨
帝聞之
諭譴阮文張等
曰
朝廷命將
惟以弔民爲首務
卿手握重兵
當賊地頭
所當嚴戢將士
收撫人心
使敵人驚服
郡縣響應
方稱所委
逃遁山林
應義之人動輒怨懟
此乃卿等不能體悉
一委之黃文點及其屬
倚勢橫行
以致人情至此
固應大加譴責
但一番初過
姑可從輕
且北河軍人應義而來者多是前朝遺族
故國義民
今乃一律編之行伍
視同俘虜
不但人失所望
恐至塞來歸之路
今宜摘出此軍
置爲屬兵
别加撫慰
賊官軍之妻子在貫者亦當寛恕
不可苦逼
與夫三屯
新附之民未霑王化
宜宣揚德意
使知尊親
如此則其他郡縣亦皆引領而歸
北河可傳檄而定矣
阮文張等復疏言
鎭寧壘地勢最爲廣漠
我先朝設險以與鄭抗
賴有順化人心
死力爲守
方保無虞
今以北河俘獲之眾守之
雖多亦奚以爲
况防備多岐
顧此失彼
而臣等親兵僅存無幾
若待敵人深入
內禦外禦
理勢兩難
故前此請兵進討
葢欲先發制人
初非敢易敵而輕動
倘今以驟擧爲未可
亦請速派奮習兵船
員前往爧江設守
如敵來犯境
巳有水步相依
以爲之備
使彼猿攀鳥渡
亦不能過
則洞海鎭寧一路可保萬全矣
帝乃命宋福樑
率奮翼營兵
乘戰船
直進爧江
鄧陳常率所部及騰威毅威二衞
由洞海陸進
協同捍禦
凡一切軍機聽從阮文張節制
樑至從律海口
爲逆風所阻
復召還
諭鄧陳常
山步兵
先往按守淸河堡
自欞江以外軍國舌事一以委之
攺補神策後營參軍
阮致和爲奮翼營參寅
黎舊臣安廣按鎭范公俊奉密旨糾集義台
攻破賊水師于雲屯
賊益兵接戰
俊孤軍無援
乃率屬一百七十餘人
乘戰船五艘
駛日麗海口
阮文張以聞
帝召來京
慰問
俊情願從軍効力
乃使往爧江
從鄧陳常戎務
賊少傅陳光耀與其黨徐文昭率精兵萬八千人
屯淸好地面
與我軍對壘
又遣賊眾二千餘
暗渡上道
謀襲我後
事聞
帝令
馳諭黎文悅黎質
分兵按守
害立屯堡
以備不虞
以前軍該隊阮春爲凉武衞正衞左軍該隊阮文客爲神武衞副衞
命神策奮翼一衞該隊范光醉守沙祈海口
帝以諸營軍民澈雜
多有詐冒名色
潛行擾掠者
勅廣德廣治廣平廣南廣義諸營臣
各令轄內總社村邑
設立斥堠
巡防嚴密
如有刧發
所在及隣接
相率赴援
倂力緝捕
獲犯自一人以上賞錢一百缗
若不救應
治以重罪
至如內外軍人行差須有札給
無者捕治之
召典軍劉福祥來京
旣至
帝問又安賊情
祥具以狀對
乃冊上六支正副長支潘文記宋文琬等及長校該隊參謀參論該案凡七十人
請給與旨差以正名分
許之
尋令往欞江軍次
隸從討賊
冬十月運廣治粮米二萬方于上立庫
轉給洞海軍餉
十八招討使吳德俊正衞阮廷校等自汴山還
令束所部義兵
爲歸義支戡武衞
衞正副衞尉往爧江
從鄧陳常戎務阮文張范如登等疏
言
北河海程南兵未能諳熟
請募里和村舊長舵各隊
立爲和海隊名
以備差撥
許之
帝諭張等
曰
用兵之道先事而有備
防敵於未然
今施耐軍次兵精粮足
又得阮文誠夙夜憂勤
動必萬全
毫無掛礙
淸好軍次黎文悅黎質堅壁以待
賊雖欲僥倖萬一
攻前襲後
亦無能爲
所慮者只在北河之事
卿等宜撫循將士
凡屯堡一一整備
以固吾圉
又多派諜打探
倘得賊情
立卽馳報
復勅廣德廣治廣平廣南廣義諸營
嚴飭諸海口守禦
及甘露道安代錦里安袅三源管守日夜巡防
母得疎弛
命管甘露道阮文談圖甘露諸蠻山川險易里路遠近
以進
以內侍書院黎文義爲正營知簿知圖家束後軍執戟全侯各隊及揀擇屬兵
爲翼武衞
以欽差該奇阮文偃爲正衞
武文亥爲副衞
降臣陳文紀有罪伏誅
與阮光纘陰通
事覺
帝命官鞫問
紀具伏
遂誅之
籍其家
因諭順化處臣民等
曰
自西山竊據
乘輿播越
爾臣民或有爲勢所迫
或有甘心從賊
今舊京初復
我皆一視同仁
置之不問
柰陳文紀陰狡居心
濳書與敵
罪狀巳顯
死有餘辜
故按以重刑示戒
此係孽由自作
餘不相關
爾等其毋驚懼
阮文誠攻賊紙爐堡
乘勝長驅
至新安江
連拔賊堡二十餘所
賊司徒武文勇使信威衛二十衞尉阮文智將兵七百人接戰
智悉以其丘歸于我
誠遂依江爲壘
據守之
賊少傅陳光耀聞勇兵敗
復回領萬堡
委径文昭捍守淸好
以兵數日減
乃盡括歸仁民爲兵
自十二歲婦老則役以擡遞
由是田畦至六十歲荒廢
米價騰踊
錢七緡米一方直
民有饑莩者
賜百官冬衣
又令齎賜洞海軍
次阮文張承陳常淸好軍
次黎文悅黎質施耐軍
喜文卒
喜文久從行陣
施耐渜海之戰勞績居多
及卒
嘉隆六帝悼惜不巳
命頒錦緞衣服
送嘉定
厚葬之年追贈水營統制
禁民閒貯兵器
命廣南增徵公私田畝米五升
淸好軍次
黎文悅復咨催先徴畝米十七升半
營臣以征斂多端
恐人情驚駭
具以事聞
帝諭
令增徵淸款
第據先徵之數
分爲三期
使民續納
以充兵餉
緩廣南廣義私債
諭
曰
賑窮恤乏仁政所先
昔帝堯不廢困窮
文王吉此煢獨
皆愛民之至者也
今義兵一擧
克復舊吉
下車之政尤以廑恤窮乏爲急務
爾廣南廣義比方兵亂之後連歲饑荒
重困征役
予甚憫焉
其八凡暫債錢粟仍緩一年
限滿追問
葢欲貧富相資
非有所輕重
其各凛遵
毋得違越
黎文悅黎質與賊戰于風腰山克之
帝聞而諭之
曰
賊輩途窮力蹙
每求戰以爲生路
邇來我兵固守
巳是得策
今當雨潦之候
海程不便
若但一道進攻
縱獲小勝
未爲完算
况彼窮寇
尤當慎於關防
勿可輕視
竢冬至之後風濤恬靜
水步竝進
倂力夾攻
一舉可以全勝矣
卿等其熟思之
帝又慮將士臨陣或有濫殺
諭之
曰
除稂莠所以養嘉禾
誅惡人所以扶善類
且歸仁一府皆我舊疆土
舊人民自西山唱亂巢穴
其地爲勢所脅
不得不從而多有
素性未漓
良心不泯
迨我癸丑觀兵已未圍城
則相率輸誠効用
其與我兵合守孤城者經一年餘
備嘗艱苦
釜魚幕燕終皆陷彼樊籠
今彼又汰老弱
揀丁壯
驅無罪之人陷鋒鏑之下
事由無柰
情亦可憐
以至阿從之人均是朝廷赤子
至仁無外
豈可苛求其令嗣
凡對陣殺傷者不問
若陣前俘獲
不論順化北河廣南廣義歸仁一同賞格
不必區别
廣義以北聽畱收用
歸仁以內給之錢米放回
此寔義征而仁育之也
我巳叮嚀訓勅
若故違妄殺
出於殘忍
竝按軍法治罪
賊司徒武文勇復據灰窰堡築土壘
自塔攺千三至確山
截我軍後
阮文誠令諸軍掩擊之
拔其堡
收獲礮械無算
十一月以刑部參知陳文擢爲吏部戶部左參知
阮奇計爲戶部中營
欽差參謀鄧德超爲禮部戶部僉事
胡世學爲戶部參知
藩鎭該簿阮光曜爲兵部參知
舊記錄阮登祐爲刑部參知
阮文張聞諜報賊黨謀將入寇
疏請增派官兵
進屯站營
備禦山路
一以衞京城前面
以爲洞海策應
帝乃命神策軍五營監軍
欽差掌奇范文仁管所部兵
兼領後軍雄鋒毅武昭武章武宣武中㦸前戟翼武諸衞
進站營屯札
分派巡探上道諸要害
以後軍參論鄭文思爲參軍
與參謀陳光泰隨辦軍中事務
遣副中水營陶文良往胡舍
丈度上立舊基二十四通
至站營何處深淺廣狹
一一詳記以聞
又令人往安代源
相視湛溪槎溪
里路險易
繪圖呈進
命該隊阮文燕
率監城衞巡城諸隊往從
時文張戎務淸好軍次
有章武衞副隊名純者
夜將兵囡菩提社人家
查收僞產
邑人聞喚聲赴救
纯名鬬死
黎文悅令
責收償錢千二百三十六紙登庫
帝聞之
曰
律云
夜到人家
非淫則盜
登辰殺死勿論
純夜擅到人家
無怪乎人疑爲盜
旣無善辭
反與惡鬬
其死宜矣
何償焉
乃令
止許香紙錢三十六緡
餘悉還民
賊大都督黎廷正率雄勝奇兵七十餘人
詣淸好軍降
黎文悅令械送京
帝赦其罪
正因以北河十三道承宣地圖獻
命收閱二十五之
丙戌命有司
設壇于安寧之野
合祀大地
帝親詣行禮
禮成
羣臣稱賀
復遣宋福樑管
率兵船
往從律海口
竢順聖海進灢江
會鄧陳常討賊
閱水步諸軍營將士
命工部右參知阮克紹
率堅舟繕舟二奇品
工部司三百九十餘人回嘉定
曾光盧往河僊
煉煮硌硝
以充兵用
毀西山賊阮文惠墓
斲棺戮屍
梟其首干市
賊子女族黨及其將校三十一人皆凌遲剮碎
天下快之
以收復舊京
殱戮賊黨
布吿嘉定
誥曰
天地機緘不爽
冬後見春
古今氣化相符
亂極二十六卷十五而治
昔夏少兵興一旅克復祖父之讎
漢光軍有數千能雪神人之憤
予今會逢再造
運際中興
將士雲從
遠近響應
斯怒爰赫
頓淸西賊之塵
王師所臨
盡括南河之壤
今自富安歸仁至順化
直抵橫山
都歸版籍
俘獲阮文惠子女與將佐不可勝數
于以見天網恹恢
疎而不漏
亂臣賊子法所不容
兹巳毀賊惠夫妻墳墓
梟首戮屍
所俘黨類采皆誅戮
特此播告
以快人心
遣使齎國書及金銀磁器香桂等物
如暹報聘
賊黨徐文昭犯美懿堡
黎文悅促守堡鄭玉智出戰
自率精兵夾攻之
賊眾大潰
阮文誠選軍士敢死者百餘人
燒撫山堡
賊都督阮勝敗走
命管鳳飛大號船阮文震管鵬飛大號船黎文稜漕廣南米一萬五千
方于施耐軍次
賜黎質錢五百緡
諭之
曰
我之於卿終始一心
內外無閒
非他人比
近聞黎文悅言語之閒稍有失當
鄕亦從中委曲
不以關懷
我已洞知之矣
卿當仰體我意
以國事爲重
何必繁言
且軍中支費甚廣
故特賜此錢
以供款待將士賓客之需也
質之老母及妻子之在喜定者
復勅畱鎭臣
存問之
以舊都督阮有鳳爲御林左屯興武衞副衞尉
舊參督阮文畱爲勝武衞副衞尉
西賊阮光纘大舉水步三萬人入寇
光纘旣竄北城
復與其弟光垂擧兵南侵
爲歸仁耀勇等聲應
耀之妻裴氏春亦率其黨五千以從
光纘至河中營
先遣賊司隸丁公雪領兵三千犯境
鄧陳常往看橫山地勢
適與之遇
常兵僅五百餘
兩相交戰
自寅至未
我軍多死傷
賊者二百餘人
常大寔錄正編第
紀死力困鬬
俘獲賊卒十人
賊不敢追逼
常退回淸河堡
以事聞
帝諭
令
精選親兵七八百
畱守其地
賊果深八徐佺而退
餘悉先撤還
洞海缺
賊司隸丁公雪進屯孛山
少宰元姓屯法倡地總管超缺屯三屯
兵勢甚盛
鄧陳常退守名姓瓦營
馳書入報
帝議親征
諭施耐軍次阮文誠清好軍次黎文悅務質
曰
光纘憤兵
一鼓可破
惟耀勇竊據平定
不可使之滋蔓
今兩路分兵
見可知難
惟卿等所料
各宜盡心籌畫
隨機攻守
以寬予南顧之憂
命國叔尊室昇畱守京城
肅直副衞尉阮文謙率神策御林諸軍
從昇調度
管右水營阮公俄管前水營阮有政率兵船按守渜海口
乙未車駕發京師
壬寅至洞海駐蹕
分命諸將屯守
以備二十九賊兵
十二月召范文仁詣行在
賊犯瓦營
鄧陳常退還洞海
奉國書詣洞海行在
上謁
厚賜
造紅縐紗三疋
自金還一百兩錢五十緡
末福樑兵船至日麗海口
帝大喜
謂諸將
曰
海程利涉神之力也
令備禮謝之
運廣德粮米二萬方
于上立庫
以備轉給
命戶部阮奇計
先徵廣德三縣壬戌年田租
以中軍忠義校阮廷顯爲該奇義勇校該隊鄧廷詮爲壯威衞副衞尉
攺神策奮翼營
奮翼一衞爲前翼衞
奮翼二衞爲左翼衞
奮翼三衞爲右翼衞
社賊犯鎭寧
名燒燬民閒廬舍
帝親行巡閱
命諸軍列柵以待
日夜嚴備
又多置聞諜
敵中動靜無不知之
帝問阮文張以攻守之宜
張對
曰
賊今深八
我師當堅壁以守
竢海程風水稍便
臣願大率水師襲擊賊船
直入灞江
橫截賊步兵歸路
則彼片甲不還矣
帝然之
命神策象營參軍黎元
率興義衞軍
往安代源茫溪槎溪
相地屯札
以備賊
置廣德廣治廣平廣南諸營縣令
二廣德帝議復古制
乃命諸營公堂官
舉堪幹者爲之
縣三
香茶廣田富榮廣治縣三
登昌海陵明靈廣平縣二
麗水豐祿廣南縣五
濰川醴陽河東延慶和榮延
惟布政內外二州
又置知州
管慶後攺延福州各一
分理州事
命廣德廣治廣平廣南廣義諸營臣
招集僞廣德捷差隊壯西殘卒
募籍外民
立爲營兵
步隊馬隊船廣三十一治中堅奇五船後定支五校
廣平堅差二隊
廣南捷差二船
右刀船壯一船
廣義彊威五隊捷差堅義
其源頭海口及庫軍車校舊以二隊定一船
廣德浮歐源銃山隊土民充補者皆仍原額
十人左右澤源湫深源三隊二十七人
富春庫定一安二二船五十六人
廣治甘露道灑源隊四十三人
哀牢中定奇威一隊五十二人
孝江櫓捌牛脚三巡步隊二十六人
巡山戰鋒隊十二人
律海口平海一船二十六人
葛營庫康一船三十五人
安一船四十二人
公車一校七十九人
廣平錦里源守禦隊平山船三十三人
安代三源右捷奇捷一捷二二船船九十三人
安長源同冊隊九人
洞诲淸河安宅三庫安一安二
諸船八十二人
公車二校六丰九人
廣南秋盆右邦旃檀三源鎌銃船四十六人
俱低源上隘中隘新隘三隊八十一人
堅一船十八人
汙耶源嶚山屯守軍三十二人
大占海口守軍四十二人
沱灢海口守軍十七人
金蓬新安一船四十四人
差餘場守場隊四十二人
富霑庫新安二船四十四人
别納場守場隊五十人
廣義波澌源守源隊十四人
沙黃海口禦海隊十三人
富登庫安一船三十九人
順一船二十五人
守場除十七人
安康庫定一船三十二人
帝嘗與羣臣論及歷代政治得失
諭曰
爲國以得民爲本
我初進取富春
賊徒倒戈而降
士民相慶
何以得斯於民
能忘故也
置廣義六道兵
中堅前堅左堅右堅後堅內堅
廣義地沿山徑
石壁蠻數爲邊患
國初以其民置爲六道禦之
帝畱意邊事
乃命營臣
因其舊額
束補隊伍
以禦蠻寇
黎文悅疏言
廣義平山彰義慕萁後攺慕德三縣僞知縣相率降于軍
請令供職如故
帝允其奏
鸚戰船鹉戰船鵲戰船鵝戰命嘉定造戰船船鵑戰船鳬戰船鷺戰船鳶戰船鸇戰船鸝戰船凡十艘
阮文誠疏
請權置軍次
從征各衞支爲五屯
中屯堅武迪武俊武三衞前屯信武中支左支右支右翼左屯莊武信威信武三衞前軍中支方屯武威嚴武凉武三衞中軍左以管支後屯捷武衞前支後支前翼後翼震威幷各侯船
欽差該隊武曰寶爲正
中屯前軍堅武衞正衞阮伯釧爲副
中屯前軍
信武中支正長支阮文堅爲正
前屯前軍
右支正長支黃文龍爲副
左屯神策右營武威衞衞尉陳文芳爲正右屯
前軍前支正長支阮文紹爲正後屯
前軍後支正長支阮文璘爲副後屯
帝許之
以前軍信武中支舊正長支阮惠爲前軍副將
信武中支副長支裴文泰爲正長支
長校杜文直爲副長支
前支副長支阮文治爲正長支
長校武文政爲副長支
右支副長支黎公理爲正長支
長校仝文達爲副長支
捷武衞正衞阮文孝爲後支正長支
信武衞正衛黃文祥爲莊武衞
正衞中支副長支黎公貳爲信武衞正衞
武威衞副衞裴文烏爲正衞
該隊阮文簪爲副衞
大南寔錄正編第紀
阮文誠密疏
言
賊將陳光耀等謀圖死守
未能卒拔
而施耐軍粮僅支數月
恐難繼給
帝命管前水營阮有政漕京米二萬五千方給之
大南寔錄正編第一紀卷之十五止

