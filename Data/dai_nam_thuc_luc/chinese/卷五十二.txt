大南寔錄正編第一紀卷之五十二
世祖高皇帝寔錄
丙子嘉隆十五年淸嘉廏二春正月以北城總十一年鎭阮黃德爲嘉定總鎭
嘉定驛進方物
有附遞茶一廂
以餽僚友者
帝聞之
謂禮部
曰
朕宮中自奉甚薄
不欲以口腹之奉動煩民力
今私相餽遺
而更勞郵傳
其可乎
因勅
自今諸地方驛敢有因公附寄私物者罪
大南寔錄正編第紀卷五十二之福建船長曾仕亮商于嘉定
匿大珍珠六枚
以避征稅
刑部奏
法當八官
帝以遠商誤犯
杖釋之
而還其珠
戊子春享後軍後屯弁兵十餘人運嘉定材板
因風泊海島中
海南漁舶黃興寶送于平和
鎭臣以聞
命賞興寶錢一百緡米五十方
難兵給衣食
使之還家
召戶部尙書領北城戶曹
阮廷德來京
以戶部左參知阮有愼代領戶曹
初帝以北城事繁
欲召廷德
而難其代
謂有愼
曰
簡自朕心
非卿不可
陳文弘爲北城圖家該簿
廣平該簿阮文珖前在刑部
舉有過者
充部大南寔錄正編第紀卷五十二司
至是事覺
刑部請按律問以杖革
帝以珖所犯在新律未行之先
令減等
杖七十
仍畱職事
河僊協鎭黎文元卒
以該隊鄚公楡爲河僊協鎭
命神策後營都統制陳文能兼管神策五營
以後軍左屯正統掌奇吳文永統管威勝十奇
免文武官員五品以下未有俸例者五年
銀禮北城諸鎭久不雨
帝深以爲憂
命蠲緩逋負及缺兵雜訟者悉緩之
蠲緩逋負
詔曰
足國莫大於養民
善政必先於施惠
我國家大定伊始
養民治財具有成法
邇來租庸產稅多有畱欠
或因天氣之未順
或因惠澤之未周
且自去冬以來
雨澤頗嗇
農事有妨
脫或一穀不登
民艱滋甚
惠鮮懷保
寔切朕心
其己已庚午辛未壬申四年積欠竝從蠲免
癸酉甲戌乙亥三年積欠竝緩徵一年
詔
曰
兵者國之大政
非兵何以衞國
是以歷代制兵
各有常典
我國家斟酌歷代中制
內五鎭七丁取一
外六鎭十丁取一
此外未嘗增揀
蓋欲百姓與國家長保此大信也
比來嗇雨
朕先天下之憂而憂
凡可安養吾民者靡不次第舉行
特準諸鎭逃死兵丁自乙亥年四月以前竝緩催塡
令民得盡力於農
緩勘雜訟
詔
曰
朕奉天撫治
慎日圖幾
惠養黎元
不忘在念
近者嗇雨
恐致妨農
是以寬恤兵民之政經巳覃施恩澤
猶念大南寔錄正編第紀卷五十二
訟者曲直止在兩造
而干證株連多至廢業
其今年戶婚田土諸雜訟竝從緩勘
俾下民務本營生
得盡其力
用副朕敬天勤民至意
眞臘屋牙超善捕象
帝間之
命召來京
特授該隊
賞銀錢衣袴
遣歸
令歲捕象三十匹以獻
準定
文武官員四品以上有期喪者免朝賀
三月以水軍副都統制陶文良爲都統制
賜錢五百緡
昇力疾入謝
帝召上殿
慰諭之
築朱篤堡
初帝以朱篤道邊陲重地
欲設險以守
先遣監城使阮德仕前往
相度形勢
繪圖以進
至是乃發嘉定戍兵及四鎭奇兵三千人
給錢米應役
命左軍副將阮文春永淸鎭守劉福祥與德仕董督之
又徵眞臘軍民二千人來會
諭藩王匿禛
曰
爾國世守藩封
一心恭順
朝廷每思柔撫而保安之
築堡之役非欲煩民
蓋將保衞河僊
以爲南榮策應也
王宜擇委藩僚敏幹者
率此軍民以卽工
使各樂於子來
尋以兵民多病逃者
復增發四鎭民及威遠屯兵各一千人充之
令城臣委人詳記工程
十日一奏諭
曰
斧斤版築事非得已
而一番興作動及兵民
所當悉心經理
毋使愆素以妨農事也
命北城月三次遣人上京奏事
以備詢問
命刑部增定律條
凡文武官員毋得私與皇子皇孫交通
往來尊室
昇冊上
俸者六十六人
令給錢米及春服錢有差
男歲給錢三十六緡米三十六方春服錢九缗
女歲給錢二十四緡米二十四方春服錢八緡
大南寔錄丐第紀卷五十二
以翰林院范汝藤爲河僊參協
以翰林制誥阮登岸爲國子監正
督學黎進士阮瑜爲副督學
瑜以老病辭
許之
二月興化水尾州該州黄金珠與副州李文政有隙
因淸人薛鳳章謀於河口汛守趙秉忠
秉忠受其賄
糾衆來殺文政而掠其財
事發
鎭臣移書于淸
兩廣總督責捕秉忠
秉忠者總督私人也
故爲之隱
不送治
但復書
促委人認贓
城臣以事具奏
帝謂羣臣
曰
我若計較動生邊隙
不若令鎭臣復書
使他先正秉忠之罪
然後認贓
如此則絕嫌疑而杜姦詐
兩得之矣
尋命斬珠于市
嘉定民往商古肯蒲蘆諸蠻
冊屬眞
多
至五臘百餘人
持兵自衞
暹人以爲疑
嚴設守備
帝聞之
十人爲限
毋得過多
以驚鄰國保護
眞臘阮文瑞初嘗往上道
諸蠻信服
至是蠻人屢致書問
瑞
引嫌具奏
令嗣有蠻書常事
則爲書復之
惟關重者由城轉達北城
臣奏
言
向來諸鎭調錢歲以正月徵收
今請分爲二期
與租庸倂徵
以省民費
許之
廣治記錄阮維和入覲
上疏劾阮文誠
曰
文誠之子文詮潛謀不軌
事機泄露
不能詣闕待罪
而朝衣朝冠倖倖然立於廷臣之上
其如朝廷體統何
且朝廷者列聖之朝廷也
我皇上承天眷命
括地登樞
正朝廷以正百官
正萬民以正四方
使天下臣民視爲儀式
今文詮巳下廷議
復得寧家
法之不行
將何以示天下
况文誠大南寔錄正編第紀卷五十二修條律
擅削結交近侍一條
舉陳宥匪人而匿其彊姦人妻之罪
陰結朋黨
罔上行私
營建母墳
踰制犯分
律以人臣之道
罪亦大矣
陛下若哀其有功
亦當付之公論
然後以恩全之
則國法伸
而姦臣知所懼矣
章下廷議
阮文誠獨以失舉陳宥一事
具疏引罪
餘皆辨焉
帝因語及文詮逆詩
諭羣臣
曰
文詮詩意何僭悖也
夫有梁武帝爲君
然後有山中宰
文詮何人
乃欲得山中宰乎
刑部參知武楨曲爲之解
帝默然
阮維和乘輭輿過端門不下
統制張福鄧執劾之
下刑部議
范如登請按過下馬牌不下律
笞五十
從公罪減一等
帝曰
此直私罪耳
安得謂之公耶
攺從午門不下律
杖八十
大南是錄正編第紀卷五士二
海陽土匪嘯聚于南
策官兵捕獲誅之
賞訴子錢一百緡
以廣德記錄阮科明爲工部參知
兼管圖家勾稽
陳登儀爲圖家該簿
修永豐永盛二倉
申定朝會條例
詔
曰
禮典莫嚴於朝會
朝會必先夫衣冠
自今郊廟朝賀文七品武六品以上各具品服
隨班趨拜
以肅朝儀
有公出及事故
聽先三日報吿
律
乙丑祀天地于南郊
先是禮部奏言
郊祀大禮阮文誠有罪
不當預
帝曰
文誠爲國重臣
其子文詮縱有悖妄
事在暗昧
大南寔錄正編第紀卷五士二
豈可聽一偏之說
而遽疎勳舊之臣乎
遂令文誠仍預分獻
後數日
帝方視朝
文誠自左肅門入
徑上殿
大聲呼號
爲左右遏退
自是始禁不得朝參
逮繫刑部參知武楨掌奇宋福玩下獄
廷臣方會訊文詮
文詮與阮張效爭辯
未決
有刑司舍差陳玉語者獄吏也
言於武楨
日
張效舊爲阮祐儀籍士
今云文詮門客
非也
楨以其言吿宋福玩
玩心欲爲文詮辯誣
乃陰嗾語
以事發訴
帝命廷臣嚴鞫之
語辭塞歸之
楨玩所敎二人遂得罪
以吏部僉事阮文興爲廣德記錄
廣治以南至平和米貴
命諸地方貸民粟
視田戶所入半貸之廣治
營臣奏
言
朝廷仁民饑而活之
甚大幸也
然貸以田限
則無田者不得均霑寔惠
帝曰
之不齊久矣
安能一一齊之
惟貸多則米賤
無田者亦受其賜矣
三月庚寅設朝儀于勤政殿
召羣臣賜之坐
諭
曰
朕今倦于勤
深惟社稷至計
太子國之儲貳
其定册立
以重正統固國本
乃召吏部尙書鄭懷德
至御榻前
命書
立皇子皎爲皇太子
以示羣臣
謂
曰
協從者署其名
羣臣咸颺言
日
聖志先定
寔社稷無疆之休
臣等請遵成命
帝從容諭
日
父子相傳
古今常道
漢唐以下鮮不由之
或言
嫡孫承重
朕誠不解其說
惟明太祖惑於劉三吾之言
舍其子燕王
而立嫡孫允炆
卒貽禍患
夫知子莫若父
向使明太祖果賢
燕王卽當會大廷發明諭
立以爲嗣
一言出口
誰敢不從
如此亂何由生哉
羣臣皆悅服
丁酉鑄造皇太子金冊金寶
冊用金五頁
長五寸六分六釐
横三寸二分四釐
頁厚二釐
寶用金蹲龍鈕
方二寸四分三釐
厚三分二釐
篆刻皇太子寶
能尚書鄭懷德參知黃文演阮科明等監之
壬寅建皇太子宮殿于皇城之東
名曰淸和殿
殿前建端本堂震亨門
命都統制阮文撰
參知段日元等董其役
製皇太子冠服鹵簿
大朝冠用唐巾七龍
金珠飭袍用盤領龍袍
大紅色裳繡五爪龍帶
金飭雕龍靴韤全副
常朝冠用春秋巾
金珠飭衣用白領
交領衣靑綠藍黑
隨用補子
繡五瓜龍
金地裳繡五爪龍
靴鞭全副
鹵簿朱漆虬首轎一
用八人挽塵二
紅紗燈籠二
香爐香盒各一
楠花方扇靑紅色各四
紅繡曲柄圓傘一
繡七龍
紅色直柄方圆傘各四
靑圓蓋二
紅油絹銷金雨蓋一
淸道旗傳敎旛絳引旛告止旛信旛令旗靑紅黃白黑色旗各二
羽葆幢儀鍠氅戟氅戈氅各六
吾杖金钺立瓜臥瓜骨朶各四
捆鼓金鉦各二
輭舆一
馬膺飭二
儀象二
紅蓋四
靑蓋六
前後紅毛簾各二
凡恭遇郊社文廟諸大禮
春諸大節陳導如儀
議封皇親皇子皇孫公爵
製冊印冠服銀朋鍍金五頁
長五寸四分
横三寸二分四釐頁
厚二釐
銀印鍍金方二寸三分四釐
厚二分七釐
銀闕防方六分五釐
厚三分
均虬紐
大朝冠用平頂巾
金珠飭袍用盤領蟒袍大紅色裳繡四爪龍帶
金飭靴囅全副
常朝冠用春秋巾
金珠飭衣用白領
交領衣靑緱藍黑
隨用補子
繡四爪龍
金地裳繡四爪龍靴韤全副
命諸營鎭
相度海程
相去遠近
繪圖以進
修北城行宮
城臣奏言
敬天殿歲久木壞
乃命撤之而改修焉
南定飯顆社名
人邀駕陳奏
言
前者爲人誣告田上沒入官
後案驗得無罪
乞還其田上所在官
以業已入官
不之許
帝覽奏
勅城臣
詳閱諸案
凡有田上八官而究無罪狀者
悉還之
卷五十二
開興化呈爛
尚名屬銅礦呈爛
地產紅銅
有水尾州
淸人乞開礦納稅
北城臣爲之奏
許之
蠲減廣平
南租稅
詔
曰
數年以來
人民勞役
加以年穀小歉
朕甚憫焉
其議以寬恤之
廣平至嘉定錢粟產物
嘉隆壬申以前逋負帶徵
癸酉甲戌兩年正供積欠
竝從蠲免
今年田租身稅廣德廣治廣平廣南平和減十之五
廣義平定富安平順減十之四
嘉定田租減十之二
身稅減十之四
命水軍及黃沙隊
乘船
往黃沙探度水程
裴德緡阮金追等還自暹
初暹人以撫栗故怨匿禛
其二王謀於佛王
曰
匿禛敢侮我
恃有南朝故也
攻禛
南朝必救
因倂及之
釋兩憾矣
佛王不可
曰
首造釁端
非福也
必爲此謀
請以國遜
二王遂止
後數月
暹人相駭
以爲我兵且至
佛王大恐
乃造戰船
繕兵堡
爲自守計
凡我民商其地者疑其偵巳
執而囚之
及德緡等至
佛王問日
撫栗之兵阮文瑞亦預知乎
德緡曰
無
佛王默然
又問阮文誠黎文悅安在
識悅皆宿將
悅又鎭嘉定
緡以狀吿佛
王厚款之
每我使至
必問焉
而釋其囚民
至是德緡等還
以奏
帝不欲開邊隙
乃詔匿禛通使于暹
諭
日
爾國於暹以小事大有年矣
今王雖不親聘
亦當遣使如初
不可始厚而終薄
於是眞臘復與暹通
命舊典軍潘進慶往南榮城
從保護阮文瑞辨事
移邊和鎭莅于新鄰
村名舊在福蘆村均局福正檾除
又安高田德潤二社屬清别納鐵木稅捒漳縣
其民爲兵
置京北先麗社名
屬堡北城
臣以其地當官保祿縣路
沿山一帶常有匪徒出沒擾掠行人
請於此設堡派兵防守
許之
淸平管道陶文誠丁艱
以神策軍明武衞衞尉杜文茶爲淸平管道
大南寔錄正編第一紀卷之五十二
止
大南塞錄正編第紀卷五十二

