大南寔錄正編第一紀卷之六十
世祖高皇帝寔錄
已卯
嘉隆十八年秋七月朔秋享
命皇太子
攝祭太廟
命吏部尙書阮有愼
充廣南試場
提調平定該簿武春謹充監試
吏部參知吳位充嘉定試場
提調富安該簿陳雲岱充監試
取中鄕貢凡二十九人
廣南場阮登岸段怕寊阮誠潘日晟黎惠申文惟陳文染范廷學張登桂丁允中阮克表尹文春武梃阮春海阮文典吳仲偉阮仁里等十七人
嘉定場張好合鄧文元鄧交謨張明講吳福㑹枚升堂阮公焕黃文秀胡佑裴增輝朱繼善陳永賴等十二人
嘉定場士人初試第一場
以題目難閙圍欲出
考官吳位陳雲岱增出别題
乃復定
迨場事淸
士人訴于城
言
三場中項有匿喪八試者
有倩人行文者
體察密察
吏房復指出位岱分卷私閱
及與充辨場務
記錄黎震督學高輝耀覆考武桁等相會賭博
城臣具事入奏
議位等以故違場規
各分别杖責
輝耀調用
士人匿喪入試者坐徒
倩人代人行文者竝充軍
管瑞鳳船掌奇阮文勝請假還西
賞二年俸而遣之
卷六十
蠲平定雄磖隊民陷稅身稅
雄陷隊民前補雄勇衞
戍北城六百人已皆免稅
其餘在籍者未經準免
至是乃命
今年以後悉蠲之
使之居行相資
俟後戍罷
放還
受稅如例
以象軍盛象奇管奇阮文是爲侍內侍象一衞副衞尉
貶廣平畱守潘文璆爲侍中
該奇該簿阮文珖爲刑部僉事
廣平船戶有名慶者
濳殺淸商周邦記梁友記等於又安洋外而掠其財
事發
又安移咨廣平查拿
爧江汛守武寶與營吏阮占受慶賄
沒其贓
復縱慶與其黨七人逃脫
獄遂不決
梁啓記以事驀控
帝命刑部覆之
寶占具服
坐斬決
璋珖以失察坐貶
又安參協阮科豪亦以改取供辭罷職
梁進祥爲廣平該簿
兵部僉事阮文依爲又安參協
以吏部僉事黃文權爲廣德該簿
廣南該簿阮文豐卒
以淸葚參協阮金追爲廣南該簿
刑部僉事陳日永爲淸萁參協
都統制領淸燕鎭守
陳公賴縱部屬取民錢
民訟之
黎文悅以奏
命逮繫來京治罪
以衞尉阮文玩爲欽差統制
準秩同侍中統制
領淸華督鎭
命河僊鎭守鄚公楡相度朱篤河道
尋召來京
以圖進正管圖家畱守
尊室暄
以病請休
賜原品俸
以常信知府胡公換爲戶部僉事
應和知府鄭春湛爲兵部僉事
天長知府阮儒爲刑部僉事
充辨北城戶兵刑諸曹命勝威衞衞尉范文信兼管內侯左衞右衞內黃劍諸隊副衞尉阮文鳳管衞兵
戍淸萁
屬內掌奇按守河中堡
黎福晪卒
命神策揚武衞衞尉楊福忠按守河中堡
賜內監隊長朱廷壽阮伯騰
秩正六品
命兵部
凡侍內各衞隊募兵
擅投諸軍營者不拘年月久近
竝聽抽回原額
八月議行北城閱選大典
尋以諸鎭大水緩之
義興管府蔡廷諮放軍規利
北城臣上其案
擬坐徒
帝怒
譴黎質
曰
諮罪以徒
於律何居
爾不思美娘該隊胡進祿之事乎
何嚴於此而縱於彼
質惶恐請罪
案下部覆
諮竟坐斬
以阮進厚爲御醫正
段光晃段文和爲醫副
改平定西山邑爲安西邑
以後軍右屯副統掌奇胡文蘊爲副統威勝十奇中軍副衞尉陳文碩爲前定奇管奇卷六十
以侍中該奇潘文璆爲侍內忠信一衞衞尉
命黎質還北城
賜西洋鍍金鎗鍍金刀鍍銀刀各二發京象二十匹
從戍準走
嗣凡中外將校蒙賜鎗劍兵器
敢有雇賣或遺失者
坐杖
革所管以次連坐
如該隊有犯
副衛杖六十
正衛笞五十
餘以此椎受雇賣者官同罪
民笞四十
贓錢竝入官
如被水火失盜
免罪
著爲令
免淸葚龍席稅
長素席人五對
長席人三對
又同納龍席十五對
至是免龍席稅
令增納長席壯項人二對
老項人一對
北城懷德府募立懷安三隊
爲屬府兵
城臣請給與餉例
許之
定廣治林工採桁木賞錢例
桁木以横四寸爲限
如鐵木長十一尺給錢七陌
十尺給錢六陌
九尺給錢五陌
諸色木尺寸與镞木等者半給之
嘉定城臣奏請
束城轄舊額員軍未隸諸衞奇者置爲嘉武二衞六隊竝信差一二二隊
信義一隊從城差派
許之
黎文悅疏請還朝
諭之
曰
淸又二鎭丁籍未成
非卿不能濟
姑畱旬日且召矣
九月修原廟祀器
賜處士武長纘之姪孫武才仝復其身
纘文學蘊藉
方西山之亂
隱居嘉定
講學授徒
吳從周鄭懷德等皆出其門
帝初在嘉定
聞而嘉之
纘歿無嗣
免其養子阮文竹兵徭
使主其祀
至是姪孫仝年長
城臣爲之奏
復免之
立爲戰鋒隊
令
凡籍爧江以內者給與月餉
命安廣萬寧先安雲屯三州
自今夏冬二徵租粟許代納銀錢各半
在鎭所支俸餉粟米亦以銀錢折給之
大南寔錄正編第紀卷六十
浚朱篤江
道通于河僊
賜名永濟河
帝以永清河僊與眞臘接壤
公私往來
舊無水道
議欲因朱篤江鑿而通之
會眞臘昭錘全扶來朝
帝召見詢問
仝扶對
曰
此河一開
臘民獲蒙其利
藩王亦有此願
不敢請耳
帝嘉悅
乃諭嘉定城臣
直度朱篤堡西
經歌音淖口桄榔樹
接舊河二百餘里
程土功
量人力
命永淸鎭守阮文瑞掌奇潘文宣董督民夫五千人威遠屯兵民五百人
仝扶管率臘民五千人
以十二月起工開浚
漢民與威遠屯兵民月給人錢六緡米一方
臘民月給人錢四緡五陌米一方
詔諭永淸民
曰
此河開鑿
工役至艱
國計邊籌所關不細
爾等雖有今日之勞
而寔有萬世之利
胥相報告
毋憚勞焉
又大南寔錄丐編第紀卷六十
諭眞臘國王
曰
藩國與永淸接界
今浚此河
非獨漢民之利
亦藩國無窮之利也
王其和會民人
諭以一勞久逸之意
使之樂於趨事
以圖奏功
藩僚以下有不如令
卽聽全扶治以軍法
召陳文恂還嘉定
仍領刑曹事務
帝諭羣臣
日
眞臘有保護
爲藩王設也
今匿禛不思後憂
妄生疑議
彊之則激變
畱之則褻威
不如罷之
使自爲守
他若有求
然後與之
則朝廷體尊而恩威著矣
乃召恂還
畱三禦隊戍南榮城
嘉定總鎭掌前軍郡公阮黃德卒
黃德以病吿假
卒于家
贈太傳
諡忠毅
賜宋錦五枝錢一千緡
命定祥鎭官諭祭
明命五年從祀世廟
十二年封建昌郡公
復以掌右軍阮文仁爲嘉定城總鎭
賜廣南生鐵各隊
該隊秩正六品
正隊長秩從六品
次隊長秩從八品
大南寔錄正編第紀卷六十
召黎文悅來京
慰問人之悅
奏
言
臣此行仗天威
遵廟謨
二鎭幸已寧帖
惟民閒前有遺漏田上
近來登籍例從公稅
稅頗重
民苦之
請改其籍
以從民願
帝日
苟利於民
朕何愛焉
允其請
以右軍副衞尉阮文瞻爲中勇奇管奇
長校蘇蕙雲爲副管奇
副衞尉張文緒爲左勇奇管奇長校阮文安爲副管奇
該奇武文英爲中雄奇副管奇
阮文菊爲前雄奇副管奇
何文恬爲前勇奇副管奇
劉春楊爲右勇奇副管奇
冬十月朔各享
命皇太子攝祭卷六十太廟
命刑部參知阮維和充昇隆試場提調
又安督學潘保琔充監試
戶部參知阮祥雲充山南下試場提調
懷德督學黎輝瑜充監試
取中鄕貢凡五十三人
三人
山南下場
吳廷太范廷簡范廷睿范珖玕黎輝瑞阮文然武廷禮阮稌武衍范舉陳登道阮國禎阮范睥范登情阮廷立阮春鳳阮武俶阮名聞阮輝球阮伯儀陳光照阮伯玲杜克舒鄭玉琳裴恭先范德海阮世俊阮文嚴杜輝璟杜懋賞等三十人
以富安該簿陳雲岱爲廣德該簿
廣德該簿黃文權爲富安該簿
修黎廟祀器
從黎文悅之請也
十一月賜望閣功臣嫡子孫襲蔭有差
杜文祐之子杜文忠張福律之子張福伯蘇文兌之子蘇文誠
阮文得之子阮文璘范文仁之孫范文會竝爲骑都尉
范文仕之子范文山黎成理之子黎文合宋福珠之子宋福理吳公貴之子卷六十吳公政拿壽榮之子尊壽明
段景居之子段景碩
阮文性之子阮文德
黃進景之子黄進福
陳福佳之子陳福輝
阮太元之子阮太璞
潘千福之子潘千鄰阮惠之于阮線
蠃寶之子黄文諒黃文賜之子黃丈姜阮文張之孫阮文略竝爲飛騎尉
命富國所隸從河僊管轄
舊隸龍川道
以海道近於河僊故也
以天長知府黎文宏三帶知府潘光英爲吏部僉事
先興知府武輝達爲戶部僉事
臨洮知府劉旺爲禮部僉事
翰林直講武光家爲兵部僉事
慈山知府黃國保荆門知府陳伯堅太平知府阮廷盛爲刑部僉事
翰林院張光海爲工部僉事
翰林侍講阮登財爲國子監督學
金洞知縣吳仲濱爲副督學
翰林直講潘德光爲懷德宣撫使
及拜命
帝宣召上殿
詢履歷
觀言貌
令各就職
因命吏兵二部
自今除授文自知縣
武自該隊以上
各具履歷以聞
卷六十
以侍内信威衞衞尉尊室暉爲廣德畱守
淸萁以北諸鎭大水
命按田禾損數
蠲減冬租有差
其餘應徵北城再緩十之三
清萁淸平竝聽代納粟一斛銭一緡
丙子帝不豫
軍國庶事悉啓皇太子裁泆
然後奏聞
皇太子天性至孝
平日問安侍膳
温淸之禮未嘗少忽
至是日侍藥膳
憂形於色
嘗齋戒籲禱于列廟上下神祗
復博召名醫
與之朝夕商確焉
定承蔭官員子例
文武四品以上官諸子竝許爲官員
子正五品從五品丘六品官許一子爲官員子
三品以上官員千竝免兵徭身稅
四品至六品官員子免其兵徭
其五六七品官籍北城者戊寅以前業許其子爲官員
子均聽仍舊
巳卯以後遵卷六十依例定
以內水奮翼衞衞尉欽差掌奇范文祥爲水軍統制副統管水軍
準秩同侍中統制
水軍
左水奇管奇阮才能爲內水奮翼衞衞尉
準秩同侍中衞尉
右水奇副管奇阮文使爲右水奇管奇前翼奇副管奇武文來爲右水奇副管
奇中翼奇管奇阮文豐爲後水奇管奇左翼奇副管奇阮文安爲後水奇副管
奇管奇該隊黎文嵬爲左水奇管奇
該奇黎文情爲中水奇副管奇
以該奇范文振爲廣義中堅奇副管
奇該隊阮文參爲內堅奇副管奇
命右軍右保一二兩衞戍嘉定
歲一衞遞相更換
置廣義採參隊
沙祈諸山多產參
令镶臣逍採参隊
募籍外民五十人
充大南寔錄正編第紀卷六十之十
二月已丑朔帝不視朝
有司設大朝儀于太和殿
頒來歲正朔于中外
辛卯召皇太子及皇子諸公大臣黎文悅范登興等八侍
陳寶璽旗劍于御榻前黃案
諭皇太子
日
此朕艱難之業也
今以付汝
當愼守之
皇太子及諸公大臣皆前奏
曰
天眷聖躬日晉康彊
願且頤養天和
毋煩聖慮
帝曰
此非汝等所知也
夫授受之際古今大事
今日可言而不言
他日不諱
言之何及
因命皇太子
進榻前
諭之
曰
今天下大事定矣
吾且崩
無所言
但他日愼大南寔錄編第紀勿開邊釁耳
命書之
太子獨畱崩字弗忍書
帝曰
曆數有命
帝王所同
何必諱
遂以御筆批之
皇太子流涕
拜受命
諸公大臣皆欷歔泣下
其日酉刻天無風雨
富安天鼓鳴
其聲如雷
忽聞空中一聲如雷
內自虬蒙
外至大嶺源頭
海口官民房屋莫不震動
須臾乃止
命淸萁又安
各按所轄諸府堡衝要者撥給鎭兵八十人
其餘五十人或三十人
隸從府員差派捕務
戶部上諸城營鎭地丁總冊
廣德丁數三萬四千餘人
公私田土七萬四千餘畝
廣平丁數一萬三千五百餘人
公私田上三萬六千一百餘畝
廣治丁數一萬七千二百餘人
公私田土五萬六千五百餘畝
廣南丁數三萬六千九百餘人
公私田土十三萬七千一百餘畝
廣義丁數一萬五千四百餘人
公私田土六萬餘畝
平定丁數三萬三千三百餘人
公私田土八萬五千九百餘畝
富安丁數五千餘人
畝
平和丁數五千餘人
公私田土一萬二千八百餘畝
平順T數九千二百餘人
田二千六百餘所又一千九十頃
藩安丁數二萬八千二百餘人
田土四千十六八百餘所
邊和丁數一萬六百餘人
田土二千八百餘所
定祥丁數一萬九千八百餘人
田土t千餘所
永淸丁數三萬t千餘人
田土九千九百餘所
河倦丁數一千五百餘人田六十所
x安丁數十一萬五千四百餘人
公私田土四十一萬三千五百餘畝
淸挂丁數四萬三百餘人
私田上三十二萬三千二百餘畝
清平丁數九千一百餘人
公私田土十二萬八百餘畝
懷德丁數五千一百髹人
公私田土五千三百餘畝
海陽丁數二蓠三千九白餘人
公私田上五十三萬五千再百餘畝
京北丁數四萬三千九百餘人
公私田土五十九萬五千五百餘孰
山南下丁數四萬九百餘人
餘畝
山南上丁數三萬八千七百餘人
公私田土五十一萬五千三百餘畝
山西丁數三寓五千四百餘人
公私田土四十七萭五千八百餘畝
興化丁數六千三百餘人
私田一萬一千三百餘畝
宣光丁數三千八百榦人
公私田土三萬一千四百餘畝
安廣丁敷二千一百傺人
公私田土一萬七千九百餘畝
諒向丁數五千三百餘人
公私田六千七百餘甙
高平丁數八千餘人
公私田工三萬六千六百餘畝
太原丁數六千七百餘人
公私田上五萬七千九百餘畝
命諸地方演象陣
歲以正月四月七月操演各三日
以侍內內直衞副衞尉阮文諒爲忠信二衞大南
是錄正編第紀卷六十
屬內衞尉該隊黃文謂爲副衞尉
遣侍內忠勤信威忠信一二諸衞兵
分戍
又安淸華淸平北城
命官淸查北城諸鎭錢糧
廣南米貴
命參陪刑部阮祐儀戶部僉事吳伯仁
往
粟三萬斛
減價糶之
命廣南廣治廣平諸營
招集流民
緩徵逃兵
已亥帝大漸
召皇太子及皇子諸公大臣黎文悅范登興等
同受遺詔
命黎文悅兼監神策軍五營
丁未帝崩于中和殿
壽五十有八
壬子皇太子率羣臣奉安梓宮于皇仁殿下
令旨布吿中外
曰
今年十一月大行皇帝不豫
十二月十一日大漸
是日召子及文武大臣同受遺詔
十九日大行皇帝奄棄天下
予哀煢在疚
五內崩裂
謹遵聖訓
行三年喪
其定中外服制有差
孫左右宮嫔皇皇子皇女皇子皇孫之妾竝服斬衰三年
皇姊齊衰朞年
皇妹斬衰三年
五服之親有官者從本品制珉
未有官者從本親制服
袒免親有官者從本品制服
未有官者臨祭用白布㡳巾
隨拜
内外文武官三品以上服斬衰三年
六品以上服朞年
九品以上服九月
一品官嫡子服朞年
二品官嫡于服九月
品以上官命婦及六品以上官正室竝從夫服
一文武官三品以上禁嫁娶一百日
四品以下二月軍民人等二十七日
其紅紫色服
音樂歌唱
三品以上禁二十七月
六品以上一年
九品以上九月
軍民人等一百日
在京在外朔望日輟朝
二十七月惟祀事戎事聽吉服
不在禁例
在外諸衙門以送到日卷六十易服
會僚屬于鬭署
設案會哀
照品制服
後四日成服
癸丑成服
丙辰皇太子詣皇仁殿
拜受遺詔
以開年庚辰春正月戊午朔卽皇帝位
明命元年春三月丙寅上尊諡
曰開天弘道立紀垂統神文聖武峻德隆功至仁大孝高皇帝
廟號世祖
夏四月辛丑寧天授陵
三年春正月乙卯奉神主升廟
帝初嗣王位于嘉定
凡二十二年
及克復舊京
建元嘉隆
天下旣定
始卽帝位
凡十八年
中興創業
功德兼隆
鴻厖以降
未之有也
立國之始營城郭
修陵寢
爵制祿
開科取士
興禮樂學校
定法度條律
存黎鄭之後
延功臣之世
卻西夷之獻
密暹羅之防
懷眞臘
撫萬象
威震殊方
仁覆小邦
規模蓋宏遠矣
大南寔錄正編第一紀卷之六十止
大南寔錄正編第紀卷六十

