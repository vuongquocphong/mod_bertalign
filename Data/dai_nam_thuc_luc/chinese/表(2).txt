奉充國史館總裁副總裁纂修臣等謹奏
爲欽修世祖高皇帝寔錄正編
鐫刻吿成
玉簡揚徽
琅函啓瑞
等誠懽誠忭
謹奉表隨進者
伏以天開鼎祚
永凝磐泰之尊
雲煥表瑤編
光揭球圖之寶
煌煌要典
炳炳明徵
臣等竊惟
帝王之興有立國之規模體統
書籍所載爲垂世之紀綱文章
故堯典首乎尚書
而帝紀著於正史
我國家神傳聖繼
澤厚仁深
二百年王迹肇基明德其來也遠
四七際天心啓聖
舊邦其命維新
鴻惟世祖高皇帝稟睿聰之資
濟英雄之志
帝德聖神文武
皇天申眷命之庥
乾爻潛見
躍飛
萬物覩聖人之作
方其西山煽變
黎祚吿終
屬國步之多艱
以妙齡而遘閔
翠英南幸
烟岡無震湧之怒濤
帥節東巡
科江有效靈之馴鱷
天命所在
戴推允協于輿情
神器有歸
傳授默符于國寶
龍川載旆
克振軍聲
鹿野揮戈
遞行天討
戎衣戰笠閒關
山芋倉卒
備嘗辛苦
置危而福
履險如夷
神牛護蹕干橙江
靈蛇負舟干富國
崑崙重圍而大風潰賊海中七日而淡水飲軍
惟表神武赫然有興
故徵應不一而足
望閣回鑾之日雲集同仇
嘉定克復之年河淸表瑞
王者之師養晦
動在萬全
天下之民歸仁殆非一日
神思反德
懷南興百姓之歌
帝謂詢仇平西
賈三軍之勇
一駕而收順化
恢復舊京
再駕而克昇龍
掃清遺孽
罪人斯得
武烈吿成
復廟社之讎
雪神人之憤
順廣以南爧江以北歸大南一統之輿圖鴻厖
以後陳黎以前大我越相傳之正統
成功卓乎冠古
施爲大有過人
黎運已終者十四年而始建元
海內已一者越五年而始卽正
更新之義正大光明
立國之規從容整暇
築都城
立朝市
建郊廟社稷
制度煥然一新
差田賦
興學校
頒律令
章程紀綱燦然畢備
以至興滅繼絶
義立而仁昭
杜漸防微
遠丕庥哉
以中興之聖武
兼開創之艱難
三十年之草昧經綸一成一旅
以有天下十八載之太平
制作有典有則
以貽後人
光列聖締造之初基
衍邦家無疆之曆服
仰惟聖德神功之莫可名狀
宜與皇編帝典而同垂無窮
粤我聖祖仁皇帝祗若前猷
首開史局
迨我憲祖章皇帝遹追先志
申命欽修
自明命二年至紹治七年
閱二十有太南寔錄正編第紀表七年之纂輯
起元年戊戌
迄嘉隆己卯
成正編第一
紀之信書
惟作述之致詳
斯闡揚之有待
奉今我皇上嗣膺大統
潤色鴻基
精一執中
得傅心之要
恭默思道
殷稽古之求
成編景仰于前徽
付梓載敭夫鉅典
布諸緗帙
登之史宬
繼列聖前編而吿完
爲大南正編之自始
巍巍乎峻德茂功之盛美
炳兩閒之至厚至高
洋洋乎大南寔錄正編第紀嘉言景範之昭垂
揭萬世之大經大法
于以賁顯承之懿爍
述之徽猷
臣等備列章縫
叨司載筆
典故存諸冊府
廑效編摩
義例裁自聖心
式欽鑒定
覩就編而歡慶
承美命以對敭
伏願我皇上念篤紹庭
道隆法祖
觀於武之遲而久
思創業之惟艱
監成憲其永無愆
念守成之不易
覲光揚烈
用敷賁于前庥
綏祿保民
俾緝熙于純嘏
等不勝瞻仰忻忭之至
謹將此次恭鐫寔錄正編第一紀六十卷目錄二卷
合六十二卷上進
竝奉表隨進以聞
嗣德元年十二月初二日題
臣張登桂
臣武春謹
臣何維藩
臣杜光
臣范有儀
臣蘇珍
臣陳著

