大南寔錄正編第一紀卷之五十四
世祖高皇帝寔錄
丙子嘉隆十五年秋七月朔秋享
命皇太子攝祭太廟
申定忌辰禮例
大南寔錄正編第紀卷五士四
基聖陵瑞聖陵忌辰帝親詣行禮
長基陵永基陵長興陵永興陵光興陵
忌辰皇太子欽命行禮
長豐陵永豐陵長泰陵永泰陵
忌辰尊室昇
欽命行禮
長原陵長衍陵永衍陵長延陵永延陵長茂陵永茂陵長淸陵永淸陵長紹陵
忌辰皇子皇孫欽命行禮
放淸
又北城清平應召弁兵還伍
召掌奇
領永淸鎭守劉福祥來京
以河僊鎭守阮文霑爲永淸鎭守
雄拒二衞副衞尉陳文禎爲河僊鎭守
禎陛辭
諭之
曰
兵民詞訟朝廷自有成典
爾其慎守法度
撫字邊氓
毋好高慕奇爲也
命前軍副將黄文點
幇辨北城堤政
以侍中前二衞衞尉潘文緡爲左一衞
屬内衞尉右軍該奇黄文評爲庯諧道管守
富順四隊守京倉
賜眞臘藩僚常朝冠服
初藩王匿禛旣受冠服
藩僚見而美之
皆願攺從我國服色
嘉定城臣爲之請
帝命羣臣
議定
藩僚十品至七口四
冠服視朝廷
三品以下官
六品以下不得預
眞臘官僚自十品至一品
以十品爲上
九品次之
餘以類推
乃令圖家製十品九品冠服二十三副
賜藩僚二十三人
又製八品七品冠服四副爲式
遣邊和該簿陳明義齎賜之
藩王拜受于柔遠堂
自此臘人衣服器用多慕漢風
蠻俗漸攺革矣
罷漕船雇借錢
先是長舵及公私船一年公載官給雇錢
一年行商如例納稅
稅錢與雇錢相等
帝欲省出納之費
乃命改定條例
以來年丁丑爲始
凡公載者停雇錢
行商者免其稅
當公載而逃廢者初犯收稅錢
再犯罪以徒船八官地卷五茜保及汛守以故縱論
地方官以失察論
攺定漕船港稅錢例
行商者如例徵之
船自七尺至七尺五寸
稅錢三十一緡
七尺六寸至七尺九寸
錢三十八緡
八尺至八尺五寸
錢四十五緡
八尺六寸至八尺九寸
錢五十二緡
九尺至九尺五寸
錢五十八緡
九尺六寸至九尺九寸錢六十九緡
十尺至十尺五寸錢一百四緡
十尺六寸至十尺九寸錢一百二十一緡
十一尺至十一尺五寸錢一百三十八緡
十一尺六寸至十一尺九寸錢一百五十六緡
十二尺至十二尺五寸錢一百七十三緡
十二尺六寸至十二尺九寸
錢一百九十緡
十三尺至十三尺五寸錢二百四十九糈
十三尺六寸至十三尺九寸錢二百七十緡
十四尺至十四尺五寸錢二百九十一緡
十四尺六寸至十四尺九寸錢三百二十二缗
十五尺至十五尺五十錢三百五十三緡
十五尺六寸至十五尺九寸錢三百八十五緡
十六尺六寸至十六尺九寸錢五百二十二緡
十七尺至十七尺五寸錢五百五十八緡
十七尺六寸至十七尺九寸錢五百九十四緡
凡所徵港稅錢從所在營鎭登貯
不由該長舵官徵收
以便于民
惟乂安淸菩山南下諸鎭魚藝船平順别納
鹹水隊船自七尺一寸以上應在載例者免載而徵其稅
如有不期公載
卽免是年稅錢
諸衙官屬軍民私船免載例者徵稅錢如故
其長舵諸隊依例公載
毋得納稅
定長舵各隊船伴夫例
船載官糧每一百五十方
聽募
伴夫一人
身庸搜稅竝免
帝謂吏部
日
求人才之道
當以敎化爲先
今京師學者尚少
凡以敎法未備故也
朕欲建國學堂崇文館
申明敎化
使四方學者雲集京師
其學有進益者優給廩資
久不進者加以譴罰
則士子知所懲勸
而人才日盛矣
以翰林直講黃文權爲吏部僉事
知簿黃仕德爲兵部僉事
縱府屬誘人家子爲歌兒
事聞
帝怒
命痛鞭之
皇太子泣爲之請
帝不許
顧謂黎文悅阮文仁阮德川等
曰
自今皇子皇孫有非法者
爾等具以吿朕
蔭授開國功臣尊室溪之後
尊室味爲隊長
監守祀事
戶部參知黎曰義淸查嘉定諸鎭
私役庫子
擅買官糧
爲永淸鎭訴發
命誅之
淸莛協鎭阮春淑前爲永淸該簿與記錄陳伯保包攬官稅
至是事發
春淑坐降僉事
伯保降翰林
賜知府
知縣自京之官者給驛及路費錢
知府十五緡
知縣十緡
帝謂吏戶二部
曰
守令之職最爲親民
養廉之道莫若厚祿
曩者國家甫定
儲積未廣
故隨宜制俸
未得均平
今可詳閱嘉定至北城諸縣
凡地廣民眾者爲繁缺
地狹民稀者爲簡缺
酌定俸例
使之養亷
倘或猶有貪饕
罪無悔矣
范登興請置社倉
以備凶年賑給
帝曰
朕籌之熟矣
社倉之法行之寔難
主守若非其人
適爲民病
正供廣儲積
遇荒歉則賑貸之
亦爲善策也
又嘗謂登興
曰
古者分田制產
其事若善
然念游手游食之徒雖授之以田
必不肯勤身從事
終亦轉賣于他
今欲抑其兼幷
取而均分
適以擾民而已
朕細思之
終亦不可行也
帝嘗謂羣臣
曰
三代而下
惟漢得天下爲正
後世莫及
本朝開創中興
名義甚正
亦無愧於漢矣
八月帝問張福鄧常
朝例侍立兵數幾何
對
曰
左右侍立各五行
行八人
帝命左右
各省其一
以符八八之數
暹羅遣詫通事等
來獻方物
且以去年參的西攻暹之事爲問
帝賜見于勤政殿
諭之
日
參的西之罪巳命藩王治之矣
然構兵之由咎在暹
將歸
吿爾王知之
數日暹使詣淸和殿謁皇太子
旣出
語譯者
曰
儲君春秋鼎盛
威容德度
眞非常人也
及還
厚賜遣大南
是錄正編第紀卷五十四
贈佛王黃金四十兩白金五百兩
百兩
以刑部左參知武文允領淸萁協鎭
九月山南下
鎭臣奏
請
募籍外民一百人
立爲堅定堅威二隊
廣平營臣亦請募二百五干人
立爲五柄船
帝皆許之
廣德以北至淸燕
米貴
命加給驛夫糧米
以邊和該簿陳明義爲永淸記錄
平順該簿范興讓卒
以兵部僉事阮文謙爲平順該簿
召嘉定副總鎭
欽差掌營領中軍副將張進寶來京
命署理中軍印務
眞臘遣使來賀
冊立大禮
帝以其國初定
命收其品物一二
餘悉發還
仍厚賜遣之
禁商船私載粟米貨物
通商于外國
犯者以私出外境及違禁下海律科罪
船貨入官
所在官知而故縱者同罪
以左軍額外該奇武曰提爲左保一衞副衞尉
定軍流囚逃罪
逃而捕獲者初犯送配所杖枷
復令配役
再犯者斬
保護
眞臘阮文瑞病
請解職
命掌奇劉福祥代之
帝以保護乃邊方重寄
授福祥爲統制
準秩同水營統制
護銅印以重其權
福祥陛辭
賜上殿
諭之
曰
嘉定地界眞臘四通五達
爾宜關白城臣
經理道路
以壯邊防
賜錢五十緡
又聽募立屬
差一隊以從
毀僞號錢卷五十四
詔日
錢文之制自古鑄造年號
所以崇别也
自西賊僭竊
鑄造泰德光中景盛寶興諸僞號錢
民閒相沿通用
澈雜滋甚
但沿襲旣久
卒然嚴禁
則居積者壅而不通
徇常者駭於創見
非所以便民也
特準定
凡僞號錢自丁丑至辛已五年姑聽通用
壬午以後竝禁
其在限內倉場徵收及民人貿易
母得揀斥
違者罪之
頒新鑄嘉隆通寶錢
令廣平以南諸營鎭
凡俸餉及應支者竝用全錢
惟民閒輸納稅課仍聽銀錢各半
冬十月朔冬享
命皇太子攝祭太廟
眞臘表
請歲一遣使來朝
帝謂羣臣
曰
朕以天下爲家
一視同仁
無閒內外
今大南是錄正編第紀卷五
茜眞臘向慕出於肫誠
宜從所請
疲於迎送
朕又不欲重勞民力
嘉定海運歲有常例
因便而護送之
則內不勞民
而外不失遠人之望矣
其令來使
歲與嘉定漕偕
眞臘歲朝自此始
品牧犀角二座
象牙二枝
烏漆十垣
荳蔻砂仁黃蠟紫蟻陳黃各五十斤
帝聞嘉定軍民多霸占臘人田土
諸衙門亦有臘人投居者
詔嘉定城臣
曰
眞臘世爲藩附
寸土一民
均賴朝廷撫字
其田有爲漢民侵占
民有爲諸衙容畱者
悉還之
工部左參知領嘉定城工曹兼理戶曹
阮克紹卒
有各右者
盜左軍印
黎文悅獲之以聞
帝令廷臣鞫問
右言
阮文誠所使購賞銀三十兩
復言
文誠使爲文悅門下
暗投毒藥
謀不遂
因自盜印去
帝以右言
前後相反
又無根據
不欲窮究
連累于人
乃命誅右
而置之廣德
廣南米貴
命發倉粟各四萬斛
減價糶之
又以民閒銀價賤於官價
民有以銀糴粟者
聽依官價輸納
輝曰
民閒艱食
朕甚憫之
故寧損上以益下
爾宜體朕心
使小民均蒙其澤
愼毋使彊豪者得藉此以專利也
以該奇阮文福爲肅保二衞衞尉
該隊武文情爲副衞尉
帝以向來諸城營鎭每遇小雨潦
輒上表奏
頗屬煩數
令嗣後註于風雨日記
月底倂遞
惟烈風暴雨不期以聞
富安大水
命發倉粟賑饑民
舊山南下參協阮伯循以去夏督徵官稅
縱家人滋擾
事發
下刑部議
至是案成
降翰林
帝謂羣臣
曰
國初庶事草創
法律未暇致詳
例定
凡殺人者收其家產
竝埋葬錢三十餘緡給與屍親
此乃出於權宜
使問刑者易從事耳
今律例旣定
殺人者抵罪
無給付埋銀籍沒家產之例
惟過失殺者始收贖銀
輕重低昻各有條理
乃邇來有司槩從向例
殊與律文相左
其令自今問刑諸衙門一依新律辨理
增定姦夫拒捕條例
凡拒捕殺人者斬
傷人者絞
母姦婦不知情者絞
知情者斬
設淸平架山社
名屬堡
令道兵駐守之
嘉遠縣修原廟祭器
宣光上匪竊發
屬鎭隊長阮世俄率所在民
捕獲首犯
誅之
授世俄宣慰同知
普賞民錢有差
廣義記錄武春鑣縱家人要索民財
事發
降三級調用
尋補平定
督學鄧陳常有罪坐誅
初陳常旣得釋畱于京
因以前在北城隱沒潭池丁田稅例
黎質發其事
復下獄
陳常縱酒妄言
多涉怨望
廷審皆以爲可誅
乃下絞刑
籍其家
十一月延嗣公黎維禊謀反
事覺下獄
初維喚在淸燕
有快州人杜名宏
投爲門下客
敎之反
維禊始而懼
宏又言
䜟
有之破田天子出
破田卽申字
維喚生於申
是其驗也
維禊由是惑焉
宏乃引其黨鄧廷碩爲謀主
推維禊爲貞元會主
稱黎皇
歃血盟誓
使碩歸北城
招集匪夥
聚眾于京
北隊長阮德何垣訴于城
城臣發兵圍捕
得其狀
密報淸燕
其文書黨夥印信以聞
帝謂羣臣
曰
朕待黎氏不薄
維禊何爲而反
卽命淸些協鎭武文允
會同北城三曹治其獄
獄成
械送于京
黎族惶恐
皆請詣闕待罪
詔諭
曰
維禊自作不軌
非但得罪於朝廷
亦慙負於黎氏多矣
國法難寬
罪在維喚
朕以至公爲心
不忍以此罪黎族也
毋懼
定山陵條禁
立石碣爲界
界內母得剪伐樹木
掘取土石及採柴放牧
設窰燒戾
放火燒山陵之四圍
民人毋得檀入
栽植雜木護陵諸社地
分别社人不得寄葬
睃之外五丈
官員過者傾蓋下馬
嘉定總鎭阮黃德上表
言
今副總鎭張進寶參知黎伯品各巳來京
臣以常才獨處繁劇之地
事多委積
請擇人以副之
奏上
帝謂阮文仁
曰
嘉定南方巨城
更有交鄰重事
非得其人不可
乃以吏部尚書鄭懷德爲嘉定協總鎭
命保護眞臘
陳公檀以兵部參知領兵曹
兼理戶曹
永淸記錄
參知領刑
大南寔錄正編第紀卷五十四
曹
兼理工曹
帝因問鄭懷德
曰
公檀旣還嘉定
南榮詞章之責誰可使者
懷德以知簿黎登瀛對
乃命登瀛往南榮城
從保護劉福祥專辨詞章
以知縣段克恭爲嘉定副督學
以戶部僉事充辨北城戶曹
裴輔道爲邊和該簿
荆門知府梁進祥爲戶部僉事充辨北城戶曹
申定淸查條例
先是欽派淸查者率多稽延索擾供億
帝深知其弊
自黎曰義旣得罪
乃命戶部
照隨道里遠近事務繁簡
定爲程限
加給月俸有差
北城子干卯酉四年課屬司三十程限三月
廣德以南至廣義以北至箭平辰戌丑未四年課屬司二十五
廣德廣義程限各一月
廣治一月十五日廣南廣平各二月
乂安淸彗淸平各三月
平定至嘉走寅申巳亥四年課屬司二十四
嘉定程限五月
平順平和平定各三月
淸查官吏各加錢糧
如僉事俸例
月錢大南寔錄正編第紀卷五七四十七四缗米
四方勾稽以下月錢三緡米二方與月錢二缗米二方
各視其俸而加給之
未有俸例者亦給如數
命范登興兼領吏部
管理欽天監事務
又安饑緩
徵是年租稅又發倉粟三萬斛
減價糶之
廣義屬榮蠻求內附
鎭臣以聞
諭
曰
此蠻無酋長統率
譬如禽獸自去自來
何足信也
彼若來
但宜賞給以慰其心
而邊境之防勿可疎也
甘露哀牢二道民饑緩
徵是年蠻稅攺定嘉定
徵收附耗粟例
嘉定斛有三項
田租以大斛斛容七十五升
山田草田以中斛四十屯七升
田以小斛升四合三十三
其附耗粟斛各一升
至是攺定
從平順以北之例
大斛附二升
中斛附一升二合
小斛附一升
俾得適平
製皇太子金龍符一
諸公鍍金龍符
一品官銀龍符各十
兵機樞密銀龍牌三
籍廣平以南
爲中軍樂武四隊
右軍堅義七隊
諭城臣
曰
用兵之道惟貴乎精
邇來在城召募不爲不多
但恐應募者朝八暮出
額雖在而數不充
倘臨有事
難於收用耳
自今召募當詳察詐冒
母使糜餉且病民
戊子命皇太子謁陵
巳丑臘祭
準定
自今官員降罷者追收吿身品服
命神策軍右營副都統制尊室昞兼管內侯
小差侍茶諸隊掌奇
領海陽鎭守陳公憲卒
公憲在鎭
嘗與督學阮體中及轄內儒生
薈集諸史竝故家遺文
刻板藏之
名曰海學堂
命工部右參知阮德暄奮翼衞衞尉
欽差掌奇范文祥管長舵事
命諸城營鎭
凡捕獲彊盜情罪已究顯者先行正法
然後奏聞
若有一線可疑
修案候旨
淸華匪黨數十人聚于庯葛遊兵與之遇
匪驚走
獲僞文書一函
多僞姓名
鎭臣以聞
帝曰
此虛文耳
其令燒棄
俾人心自安
定搗煉火藥法
硝硝十一斤四兩
八兩炭二斤四兩
成藥十三斤七錢九分四釐
帝覽朱篤圖
謂侍臣
曰
此地今開河道
以達河僊
農商兩獲其利
將來居聚日繁
闢土日廣
可成一巨鎭也
徵清又北城淸平弁兵六千八百五十人來京
淸莛九百人
又安二千一百人
北城三千七百十人
淸平一百四十人
太南蹇錄編第紀卷五士四
大南寔錄正編第一紀卷之五十四止

