大南寔錄正編第一紀卷之四十三
世祖高皇帝寔錄
辛未嘉隆十年秋七月朔秋享
以張武衞衞尉杜千審爲雄勇衞衞尉
該奇阮文彊爲後保三衞副衞尉
召黎福晪來京
以掌奇潘公義行威武衞衞尉
按守河中堡
命北城冬徵租粟碾米六十餘萬
方俟來年漕于京
延慶人莫文延獻黎洪德律例
水棠知縣汝公瑣獻皇越通志
山南上人黃貴志山西人高文情
京北人黎允侃獻故黎官制條律諸書
各賞錢有差
嘉定民商于南榮
多有短價市番物者
番民病其擾
事聞
令城臣嚴戢之
中和勤政二殿工竣
賞兵匠錢七千五百緡
官賞二月俸錢
以翰林院承旨阮文講爲懷德宣撫使
帝與羣臣論經界井田之制
諭曰
古者一夫受田百畝
以今尺度之
百畝甚廣
一夫之力何能盡墾
緣古尺比今尺太短耳
又安協鎭吳仁靜八覲
仁靜累疏請來京
面陳民閒疾苦
至極言又安彫耗情
大南寔錄正編第紀卷四十三狀
因請緩徵壬申以前畱欠錢粟
又别納白布水油諸產稅有逋負者
請令民以錢代納
布稅人二疋
油稅人二斤三兩
各代納錢六緡
帝皆從之
月餘遣還鎭
召鄭玉智來京
復以黃曰纘爲又安鎭守
修左端門
緩催山南下海陽
安廣被災民缺兵
諸鎭自已已年遇水災
戶口耗少
揀兵缺額
往往不能充給
城臣以事奏
命按被災人數多少
差山南下海陽
揀兵原例七丁取一
其溺緩之死人數一二丁緩
徵兵一名
一年三四丁緩
二年五六七丁緩
三年
安廣揀兵原例十丁取一
其溺死人數一二三丁緩
徵兵一名
一年四五六丁緩
二年七八九十丁緩
三年
攺定北城諸軍更番程限
初諸軍分班月一更代
期甚促
人苦之
城臣請攺二月爲限
俾均勞逸
帝允其奏
大南寔錄正編第紀卷四十三
八月京師颶風未起
水勝常八尺
餘官凡七刻
民廬舍多倒壞
命小差隊會同廣德營臣
分往諸縣
察訪民閒疾苦以聞
漕船商船覆沒者
賜錢卹之
廣治廣平廣南廣義諸轄亦有風災
詔所在錢粟逋欠
兵丁逃死
各緩徵一年
雜徭雜訟及土木不急之務竝罷
思容海口決開成港口
廣二十七丈五尺
深七尺
黎質奏舉黎大綱從城公務
綱前爲綏遠知縣
以贓敗
質以綱有辨事才
乃爲之請
許之
彗星見西方
帝臨朝
嘗與羣臣論漢唐君臣事迹及歷朝禮樂制度
朝罷
輒命侍書
以明史進覽
夜分乃罷
命選補北城府縣
知府缺
以知縣年深無過咎者陞補
知縣缺
以故黎鄕貢曾充場務者補之
卷四十三
海南船潘原記來商
沙祈守禦林印私受賄囑令匿其貨
希減稅例
事覺
帝命誅之
因諭諸海口守禦
凡商船有隱減者
沒其貨
命又安以北鎭官學官各舉所知
詔曰
用人非一道
前年開鄕試科
凡預中四場者各已補授縣職
第念預中三場之士
其中學術亦有可採
其令鎭臣學臣察訪文學稍優者
以名聞
以堅江管道張福敎爲河僊鎭守
定祥記錄裴德緡爲協鎭
帝以河僊爲要閫
二人熟知邊情
故遣之
敎等至鎭
政尚寬簡
不事煩擾
整軍寨
招流民
設學舍
墾荒田
經畫街市
區别漢人淸人臘人闍婆人
使以類聚
河僊遂復爲南陲一都會
云
以陳光靜爲定祥記錄
帝思振淹滯
命北城諸參知
察訪民閒有碩學異行者
以聞
以侍講黎高紀之子黎高基充翰林院
高紀初爲興祖侍講
張福巒忌而殺之
嘉隆八年錄其子高基
令奉直長壽宮
至是特授是職
追贈中營參謀陶維慜
爲欽差參贊
九月丙戌皇太后不豫
先是彗星見
侍者以聞
皇太后愀然不樂
一夜潛出觀之
八謂侍者
曰
彗星之應當在老躬
至是不豫
帝朝夕詣長壽宮侍疾
皇孫大侍
文武官齊集右公署
已丑皇太后崩
壽七十有四
帝哀慟不已
在翼室
召羣臣議喪制
羣臣請
三品以上皆服期
帝諭之
曰
人君以廟社爲重
今朕旣服三年
卿等又服期
期之內有事于廟社
如禮何
其服三月
羣臣又疑公主所服
帝曰
聖人制禮
辨於毫釐
敬無二適
服無兩重
故女一也
在家則父家爲尊
出嫁則夫家爲重
義旣有别
服何可同其議
皇女已釐降者遜內庭皇女一等
禮部復請定嫁娶禁限
帝曰
臣民當以次省減
俾及婚娶
於是議定
丁酉成服
帝服三年
皇后服三年
妃嬪皇子及公主未釐降者皆服期長公主
公主已釐降者服大功
尊人五服之親各服如禮
袒免親用白布巾
文武正三品以上服齊衰三月
從三品以下預喪事者用白布巾
外官免其製服
惟來京者製服與京官卷四十三同
長壽宮官屬正三品以上服齊衰
五月
官員三品以上禁嫁娶三月
四品以下一月
軍民十五日
紅紫竝禁一年
歌唱禁三月
官員人侍者三年內竝不得服紅紫色服
凡遇祀事戎事
竝聽吉服從事
諸城營鎭三月內朔望竝免朝拜
詔諭中外
曰
今月十四日戌刻皇太后升遐
朕哀煢在疚
謹於宮中行三年喪
一遵禮制
其內外官員以及軍民服制禁限各遵議行
初帝事皇太后甚謹
萬幾之暇視膳問安
常禮無缺
及太后崩
帝在諒陰
哀戚備至
自是朝會皆免日常
惟御便殿聽政
罷海陽農江倉
先是海陽别建倉儲于農江水堡
徵諸縣民錢粟
至是江道淺涸
漕運不便
城臣請令諸縣復輸干鎭
帝許之
大南寔錄正編第紀卷四士三
興化木州土酋車文僊淸菩呈具州土酋范肥南爭錦囊木上名二筒之地
命北城臣
派員
會同淸菩鎮臣
參訊之
肥南托病不赴
事遂寢
淸菩該隊陳文盛來京修兵籍
銓除該奇該隊隊長百七十餘人
鎭臣得其狀以聞
帝命
捕盛誅之
管艚務阮德川上
庚午辛未二年商舶稅冊稅錢九萬七千五百餘緡
冬十月朔長壽宮殷奠
帝親詣行禮
自是朔望殷奠率以爲常
先是帝合禮部議冬享之儀
部臣奏
言
禮王制云
喪三年不祭
惟祭天地社稷
則越紼而行事
不以卑廢尊也
賀循祭大南寔錄正編第紀卷四十三義云
禮在喪者不祭
祭吉事也
其義不但施於生人
亦祖禰之情同其哀戚故也
宋建隆昭獻杜太后初喪
太常禮院請停太廟享禮
俟山陵畢
然後從舊
推原禮意
參以前代
則今年孟冬朔當于几筵致奠
而太廟冬享禮宜權停
俟寧陵後行之
帝允其奉
尋令自是年臘祭以後舉行享禮
命皇子皇親攝祭
嘉定城臣阮文仁鄭懷德及諸鎭臣疏請八臨
詔諭
曰
國孝大禮
臣子之心內外如一
然職在封疆
豈能一一赴臨
文仁宜畱經理城務
諸鎭臣各一人
來年與漕偕
設大齋壇于天姥寺驛
嘉定僧來京
眞臘遣使來貢
且請改國號爲恩夷
北甫徠
帝賜見于便殿
問以藩王國事
使者對
曰
小國獲保境上
民物安靜
皆賴天朝廕庇之德也
帝曰
爾國久爲朝廷臣屬
以大字小朕之責也
栽培因篤天之道也
何德之有
因問
王弟匿原匿俺等安在
對
曰
聞各投寺矣
帝爲之惻然
使者復以國號爲請
帝曰
舊號美矣
何用攺爲
月餘使者歸國
命還其貢物
復賜藩王書
曰
覽王來表
嘉王悃誠
日者詢問使臣
備知王二弟事
且王之先祖均蒙先朝覆庇
王之先父則朕之先臣也
王之兄弟又皆王父之遺孤也
今王以嫡長受錫封二弟
亦王骨肉至親
情意豈宜杆格
王其仰體朕心
念厥天顯
諭知二弟
思此同根
勿以勢位相傾
形迹相猜
俾彝倫敦敍
家國和寧
不墜王前人之基
若王之國號自王祖父立國
名稱已定
不必更攺爲也
王其遵之
匿禛得書
深自感謝
帝數與羣臣論歷代喪禮
參知黎正路以五禮通考進
帝每御便殿
輒命侍臣讀之
漏十二下
乃罷
造石椁
內圖家黎謹以式獻
帝親自裁定
命淸萁鎭臣督石工
如式爲之
阮克紹自北城入臨
帝問城務
克紹對甚悉
因以親老請歸省
許之
香茶人得舊金用二
先毀其一而後獻廣德
營臣執之以奏
帝曰
愚民不識字
何可深責
命釋之
以掌前軍阮文誠爲欽差掌中軍
掌右軍阮黃德爲欽差掌前軍
掌神武軍范文仁爲欽差掌右軍
改前軍十奇爲中軍十奇
前保一二二衞爲中保一二二衞
前差五隊爲中差五隊
中軍十奇爲前軍十奇
右保一二二衞爲前保一二二衞
右差五隊爲前差五隊
神武軍十奇爲右軍十奇
武保一二二衞爲右保一二二衞
武差五隊爲右差五隊
水軍民廬舍多流失
人有溺死者
命衞尉尊室昞參知阮有愼往賬之
諭
曰
國家積貯皆出於民
賙䘏災黎
不可靳費
昞等至
發富安米一萬九千餘方
平定米四千八百餘方
分項賑給
奕甚者人米三方
次者二方
又次者一方十五盌幼小半
難民活者甚眾
初昞等未至平定
鎭臣之王文學等先已便宜發鹽米賑民
上疏請罪
帝曰
司牧當如是何罪焉
命諸地方賑饑
毋俟報
詔
曰
天災流行
古今代有
憫災恤患
仁政所先
倘諸地方偶有災傷
當賑者必待奏報
則失之緩
旣非朝廷仁民之意
又非守牧勤民之職
自今凡猝有水旱
目前急切營鎭臣卽親往勘視
先賑後奏
若歲有凶歉
田禾損傷者
先期奏聞
攺授中軍副將
黃文點爲前軍副將
戍北城
召掌奇領平定鎭守
王文學來京
以侍中衞尉黃公理領平定鎭守
免黎族散居諸人庸役
黎族支系散居淸莛三閭
社陽縣屬雷所在民勒受庸役
黎維喚
請於民籍
著爲黎後
如例蠲免
許之
減又安民香稅
石河縣攀龍葛山二隊歲輸速香人一斤
代納沈香錢十緡
比來逋欠不能供納
鎭臣以奏
乃除速香稅額
而減沈香稅錢
歲輸人各六緡
以前逋欠者竝免
又奇英縣支關社沈香稅錢減亦如之
十一月以宋福樑黎光定充山陵使
令與鄭憲黎惟淸相擇太南
是錄編第紀卷竿三
山陵吉地
惟淸等以圖獻在定
命下之吉門社
帝乃幸觀之
宋福玩陳文禎范文算等自暹還
帝問以暹臘事玩等對
日
匿禛德我而仇暹
暹怒未洩
眞臘之事當未巳也
帝然之
帝與羣臣論及民情吏弊
諭曰
近來水旱頻仍
民生寡遂
朕思撫宇災黎甚於稚嬰
呴之哺之
惟恐不及
况猾胥冗吏又從而剝削之乎
夫愛牛者先去其蝱
愛民者先治其吏
此爲政之通論也
因勅諸地方
坐徵嚴戢吏胥庫子毋得畱難要索
敢有爲民病者
殺無赦
錄罪囚
放逃犯親屬
詔曰
禁姦懲惡國法之公
恤獄緩刑
王政之大
邇來問刑諸衙門設法捕盜
盜或奔逃
禁其妻子
經年不能出
夫干犯條禁
匹夫之罪耳
妻子何辜
若一槩拘畱
使之雜居囹圄
日積月累
幽滯不伸
殊非矜恤之意
其令諸地方官各錄罪囚
凡逃犯妻子不應禁者釋之
以安生業
廣平以南米貴
命所在關津
凡諸商船載米八海口者毋得苛擾
俾米粒流通
北城匪犯阮登碧阮名安等十六人以首免
從城捕務城臣欲得碧等死力
奏請與以職官
命授碧爲長校
安等竝爲該隊
帝好觀前代史
常召文臣武楨陳宥等
讀歷代通鑑
與論治亂得失
日昃乃罷
北城臣奏
請
以勾稽首合與前軍右軍文翰
充補諸鎭書記
該案知簿
帝允其請
令廷臣傳諭之
曰
佐雜之人用之不可不察
如其人廉勤當舉
舉不然
或以怠廢
或以贓敗
則失舉之罪必干吏議
其愼之
卷四十三十
珥河决懷德
居民廬舍多損壞
城臣請令在城諸舖居民自出磚石木條
别作石捍
以爲限障
帝曰
河水爲患
下民咨焉
國家所乏非財
不當與民計較
且石捍之築隨築隨缺
終非久遠之計
命出庫錢四萬七千緡
雇民
築新堤
自東河坊至翁象坞門一百八丈以衞之
復修山南上溪隈社名
屬金榜縣水竇
溪隈舊有水竇
嘉隆二年社民請去堤路
因此水竇遂廢
至是社民復以爲請
城臣以爲
當從民願
故復修之
命副將領堤政阮文孝董其役
計需工料錢六千餘緡
帝又以珥河水勢衝激
而春耕力耕二社名屬北寧柬岸縣
河流紆曲
欲别開港道
使之直流
乃命黎質
親視其處
圖形勢
詳利害
以奏
質上言
河道只宜順其自然
若别開一道
則舊河之水未必卷四十三洩
又不勝言
帝善之
事遂寢
賜中侯內直二衞隸侍
內召平定該簿阮文延記錄吳廷价來京
以阮增迪陳文性代之
淸莛上道
統領何功泰舉所屬知簿黎循持爲錦水知縣
鎭臣爲之奏
帝曰
縣令親民之職
朝廷自有公選
豈可輕授私人
况石城錦水二縣舊無設官
功泰不當以私請
鎭臣不當以事奏
遂不許
功泰又以其子功棿聚黨爲盜
惶懼請罪
詔報
曰
覽爾所奏
見爾一片忠誠
其子爲盜
朝廷自有常憲
爾不幸遭此不肖之子
彼旣自斁其身
朕不忍加爾罪也
命太原募兵守同姥堡
官兵戍同姥者不習水土
多生疾病
城臣以奏
乃令鎭臣
募籍外民一百人爲義兵
給與廩餉
使自爲守
暹羅人荷武乘商船泊龍川
有暹婦言
荷武負暹債而逃
龍川書記阮文明該隊黃文交首合陳光軒等利其賄
收荷武船
令暹婦管認
放洋而去
荷武訴于嘉定
城事聞
帝曰
行私與彊盜何異
命斬之
而籍其家
給還荷武船貨
北城臣奏言
高平太原關津故黎已有定所
自僞西增設橫征
商民苦之
帝下廷議
凡僞西所設盡令裁省
商始不困
故黎高平正關十一支闕三
僞西增設正關五支關五
太原正關十二支關二
僞西增設支闕
五十二月以中軍副將阮文雲爲神策軍前營都統制
復以文元爲侍中後一衞衞尉屬内該隊阮文願爲右一衞副衞尉
帝觀古史
因謂范如登
曰
漢唐盛世皆行仁政
輕徭薄賦
天下以之富殷
後人承之
侈心無厭
黷武玩兵
卒致大亂
乃知治亂之分惟在人主所行何如耳
如登頓首
曰
陛下言及此
四海之福也
武楨進修史凡例
命阮文誠充總裁
范如登副之
阮文誠進武備志四夷類志
令侍書院收藏之
芽荘源免平和荒蠻稅
減諸蠻冊芙葉稅錢
兌蠻
歲輸稅錢一千緡
歲徵芙葉稅錢五千一百七十餘緡
是年蠻民逃散
芙價日賤
乃命锅
免荒蠻
稅其夫葉稅
令鎭臣減價徵之
蠲又安别納鐵木民身稅
諒山土匪掠平嘉堡
該隊陳文隆與戰
死之
贈該奇
宣光土匪黃文彩糾黨攻聚隆堡
鎭臣使宣大南寔錄正編第紀卷四十三
慰麻仕澤率兵擊之
俘其黨及器械甚眾
賞仕澤冠服銀一百兩錢二百緡
以屬內該奇阮文監爲中㦸奇管
奇萬象遣使來貢
因送逃兵三十餘人還
帝謂阮文誠范如登
曰
萬象旣輸歲貢
又歸逃兵
足見誠款
可因此賜詔褒奬
以慰其心
倘黎團鄭橒等來投
彼必縛獻
是萬象爲吾上道藩屏也
使者奉詔還
遣該隊阮光憲
以國孝報于暹
令嘉定城臣擇文學一人與俱
眞臘國王匿禛之弟匿原遁于撫栗名府
其國之逋逃罪人多從之
因繕兵自守
求割三府地歌堰府朧居之
又使人請援于暹
丕雅壬波落屯兵于北
尋奔
勢甚猖獗
匿禎懼
馳報于嘉定
總鎭阮文仁以事聞
帝召羣臣議
阮文誠黎文悅奏
言
暹羅與我結好
兵端一開
利害不細
且匿禛兄弟不和
前旣無故請兵
動勞朝廷一番注措
今此表殆未可信
請令城臣檄邊帥一人
以兵巡邊
觀其虛寔
然後再舉
帝曰善
詔報阮文仁
曰
前者暹兵旣退
乃今復來
其意未可知也
匿禛爲我藩屛
如有緩急
豈可坐視
然兵亦不可輕動
宜令定祥鎭守阮文瑞以兵往羅壁
聲言採木而陰援之
文瑞兵未至
匿禛又累表請兵
乃詔文仁
徵威遠
屯兵待發
戒之
曰
凡邊事靜以鎭之
徐觀其變
愼勿先自啓釁
命北城兵曹參知武德通權領堤政
召貢士院侍學黎登瀛來京
嘉定城臣奏畱之
乃授知簿承辨城務大南寔錄正編第紀卷四十三
以尚寶少卿范汝豐爲正營該簿知艚務
帝曰
朝廷設官以爲民也
官多則民擾
不許
大南寔錄正編第一紀卷之四十三止

